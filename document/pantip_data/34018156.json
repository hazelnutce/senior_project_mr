{"movie_name": "FANTASTIC FOUR", "text": "ก่อนจะเข้าชมภาพยนตร์เรื่องนี้มีความคิดอยู่ในหัวตลอดเวลา เวอร์ชั่นก่อนยังติดตาอยู่เลย จะรีบสร้างทำไม แถมพลอตก็คล้ายๆเดิม ไม่ใช่ภาคต่อ ไม่ใช่การตีความใหม่ใดๆ แต่เห็นบอกว่าจะใส่ความเป็นวิทยาศาสตร์ลงไปมากขึ้น ดูเรียลมากขึ้น ถือว่าดูซ้ำไปละกันนะ\n\nพอได้ดูมานี้รู้สึกว่า หนังก็โอเคแหละ ดูเพลินๆ ไม่ต้องคิดไรมาก ไม่น่าเบื่อ ฆ่าเวลาเล่น\n\nพลอตก็เหมือนเดิมเลยจริงๆ ส่วนบทก็ดูจะอิงคอมมิคมากขึ้นกว่าภาคก่อนๆหน่อยนึง ฉากดูเรียลขึ้นมานิด แต่ผมว่ามันไม่สวยอะ\n\nแต่… ในภาคนี้มันดูเพลินๆ ไม่มีจุดพีคใดๆ ไม่ติดตา ไม่มีอิมแพคเลย\n\nอย่างแรก จอห์นนี่ มนุษย์ไฟที่รับบทโดย Michael B. Jordan ซึ่งตามที่เรื่องกล่าวถึงต้องเป็นคนที่ฉลาดพอตัว ใจร้อน และชอบความไว สองอย่างหลังมิชชั่นเคลียร์ แต่อย่างแรกนี้มันดูไม่ใช่ บทจอห์นนี่ในเวอร์ชั่นนี้มันดูเป็นแค่เด็กแว๊นที่ดูมีราคานิดหน่อย ไม่มีฉากไหนเลยที่แสดงออกถึงความฉลาดเฉลียว และดูไม่มีความสำคัญต่อเรื่องเลย\n\nต่อมาเป็นเรื่องราวความสัมพันธ์ของคู่พระนางอย่าง มนุษย์ยางยืด รี้ด ที่รับบทโดย Miles Teller และมนุษย์ล่องหน Kate Mara ซึ่งถ้าเราไม่รู้อิโหน่อิเหน่มาก่อน ดูแค่จากในเรื่องก็น่าจะมีซัมติงกันอยู่ แต่มันไม่ได้ส่ออะไรมากมายเลย ดูไม่สปาร์คกันอย่างที่เรื่องควรดำเนินไป\n\nและความกลมกล่อมของ Fastastic Team ที่มันไม่กลมกล่อมเอาซะเลย …เป็นทีมที่ดูไม่สนิทสนม ไม่กลมเกลียว ไม่แน่นแฟ้น ไม่เหมือนทีมเลย\n\nจริงๆนักแสดงก็แสดงดีอยู่แหละครับ แต่ผมว่าบทมันไม่โอเคอะ\n\n\nสักพักคงลืมๆไปเอง\n\n\nเรื่องนี้ให้ 69 คะแนน\n\n.........................................................................................................\n\nอ่านรีวิวและข่าวอื่นๆได้ที่ http://wonnee.com/movie/\n\nอ่านรีวิวฉบับเต็มได้ที่ http://wonnee.com/movie/review-fantastic-four-%E0%B9%81%E0%B8%9F%E0%B8%99%E0%B9%81%E0%B8%97%E0%B8%AA%E0%B8%95%E0%B8%B4%E0%B8%81%E0%B9%82%E0%B8%9F%E0%B8%A3%E0%B9%8C/\n\nแก้ไขข้อความเมื่อ 6 สิงหาคม 2558 เวลา 01:16 น."}
