{"movie_name": "รีวิวหนังเรื่อง Run All Night", "text": "ให้ 7.5/10 หนังแอคชั่น เรื่องราวของ Jimmy Conlon (Liam Neeson) อดีตมือปืนที่จำเป็นต้องฆ่าลูกชายของเพื่อนสนิทเพราะว่าลูกชายเพื่อนสนิทจะมาฆ่าลูกชายของตัวเอง เพื่อนสนิทซึ่งเป็นหัวหน้าแก๊งมาเฟียจึงสั่งคนตามเก็บ 2 คนพ่อลูกเพื่อล้างแค้น กำกับโดย Jaume Collet-Serra จาก Unknown (2011) และ Non-Stop (2014)\n\nดนตรีประกอบค่อนข้างเชย จังหวะการเดินเรื่องเดินตามขนบเดิมๆไม่มีอะไรใหม่ และแม้จะปูเรื่องบางอย่างแล้วลืมตบกลับ เช่นเรื่องชื่อของหลานชาย ก็ตาม แต่ก็เข้มข้นทั้งเส้นดราม่าและแอคชั่น โดยเส้นดราม่าจะแบ่งเป็น 2 เส้นเรื่องหลักๆเน้นไปที่ความสัมพันธ์ระหว่างตัวละครหลักกับลูกชาย และตัวละครหลักกับเพื่อนสนิทเจ้าพ่อ ซึ่งทำออกมาได้ดีทีเดียว\n\nด้านแอคชั่นของลุงเลียมหากเทียบเรื่องนี้กับเรื่อง Taken 3 หนังเรื่องล่าสุดของลุงเลียมที่ใครๆหลายคนผิดหวังแล้ว Run All Night ถือว่าเต็มเม็ดเต็มหน่วยกว่าเยอะ และมันส์พอสมควรเลย\n\nแต่หากใครสัปดาห์นี้อยากจะดูแอคชั่นแบบมันส์ๆเกรียนๆ ดิบๆแบบจัดเต็ม ขอเชียร์ Everly ดี-ออก สาวปืนโหดค่ะ มันส์จริงๆ นี่ยังติดใจอยู่เบยยยย\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
