{"movie_name": "The Jungle Book", "text": "เป็นภาพยนตร์ที่ CGI สวยมาก และแทบจับไม่ได้เลยว่าใช้ CGI ทั้งๆที่ มันเป็น CGI ทั้งเรื่องเลย\n\n\nเชื่อว่าทุกคนต้องเคยได้ยินหรือรู้จัก เมาคลีกันแทบทั้งสิ้น จะรู้จักมากน้อยอันนั้นอีกเรื่องนึง และนี้คือภาพยนตร์ที่จะทำให้เรารู้จักเค้ามากยิ่งขึ้น\n\n\nพลอตก็คงรู้กันอยู่แล้วแหละครับว่ามันประมาณไหน แต่เรื่องนี้เป็นตำนาน เป็นต้นเรื่อง เป็นเจ้าเก่า เป็นเจ้าแรก เลยก็ว่าได้ที่มีพลอตแบบนี้ ดังนั้นมันคือความขลังครับ\nบทถูกเขียนขึ้นใหม่ใช้ได้เลยครับ ผมชอบมากทั้งการสนทนา ทั้งมุกตลก ทั้งความตื่นเต้นในฉากต่างๆ มันดีงามมาก\n\n\nและอย่างที่บอกว่าภาพยนตร์เรื่องนี้ CGI ทั้งเรื่อง พูดเลยว่าทำซีจีได้สวยมาก ภาพที่ออกมามันสวยมากๆ\n\n\nนักแสดงเพียงคนเดียวภายในเรื่องนี้ Neel Sethi ทำหน้าที่ได้ดีพอสมควรเลย น่ารักน่าลุ้นดีครับ\n\nฉากเปิดตัวเจ้าพญาเสือโคร่ง Shere Khan เนี้ย น่ากลัวน่าเกรงขามมาก พูดเลยว่าผมก็กลัว >< ส่วนเจ้างูยักษ์ Kaa (Scarlett Johansson) เนี้ย เสียดายที่ออกมาแปปเดียว น่าจะมีบทมากกว่านี้สักหน่อย\n\nแต่ผมรู้สึกว่าการแสดงสีหน้าของเหล่าตัวละครจาก CGI มันดูเรียบๆ ไม่ชัดเจนยังไงก็ไม่รู้ เสียดายตรงนี้นิดนึงครับ\n\n\nสิ่งที่ภาพยนตร์เรื่องนี้ต้องการเน้นย้ำเป็นเรื่องราวของความสามัคคีและรักพวกพ้อง ซึ่งก็ดีงามครับ\n\n\n\nภาพยนตร์เรื่องนี้เหมาะสมสำหรับเด็กและเยาวชน สนุกดี ไม่น่าเบื่อ ตลก ตื่นเต้น น่าดูมากครับ\n\n.\n\nเรื่องนี้เอาไป 80 คะแนน\n\n.....………\nที่มา\nhttp://wonnee.com/movie/review-the-jungle-book-%e0%b9%80%e0%b8%a1%e0%b8%b2%e0%b8%84%e0%b8%a5%e0%b8%b5%e0%b8%a5%e0%b8%b9%e0%b8%81%e0%b8%ab%e0%b8%a1%e0%b8%b2%e0%b8%9b%e0%b9%88%e0%b8%b2/\n\nแก้ไขข้อความเมื่อ 13 เมษายน 2559 เวลา 14:28 น."}
