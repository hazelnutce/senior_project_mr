{"movie_name": "Jack Ryan: Shadow Recruit", "text": "ออกตัวไว้ก่อนว่าผ่านตาหนังชุด Jack Ryan มาครบทุกเรื่อง แต่ความทรงจำที่มีต่อ 3 เรื่องแรกนั้นค่อนข้างรางเลือน เพราะดูตั้งแต่ยังไม่ทำบัตรประชาชน ส่วน The Sum of All Fears นั้นยังจำได้อยู่\n\n\n\nJack Ryan: Shadow Recruit ใช้เรื่องราวที่แต่งขึ้นมาใหม่ทั้งหมด จะมีเพียงตัวละครและปูมหลังของตัวละครบางส่วนเท่านั้นที่หยิบยกมาจากนิยายของ Tom Clancy\n\nจริงๆแล้วหนังไม่จำเป็นต้องใช้ชื่อว่า Jack Ryan แล้วเปลี่ยนชื่อตัวละครเอกเป็นชื่ออื่นก็ไม่เสียหายอะไร เพราะหน้าหนังก็สามารถขายได้อยู่แล้ว\n\n\n\nหนังดัดแปลงและเล่นกับประเด็นที่ถือว่าเข้ากับยุคสมัยได้อย่างไม่เขอะเขิน เพราะหลังจากหมดยุคสงครามเย็นแล้วตัวร้ายที่เป็น Russia ก็แทบจะหายไปจากหนังในยุคหลัง ส่วนอาวุธร้ายในการทำลายฝ่ายตรงข้ามหาใช่อาวุธนิวเคลียร์อีกต่อไป หากแต่เป็นเม็ดเงินก้อนใหญ่ที่ใช้ทำลายเศรษฐกิจ\n\n\n"}
