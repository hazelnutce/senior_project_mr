{"movie_name": "พ่อมากพระโขนง, คู่กรรม", "text": "สุดสัปดาห์วันหยุดยาวนี้ มีโอกาสได้ดูหนังดังแห่งปีครบแล้วครับทั้งสองเรื่อง หนึ่งคือ พี่มากพระโขนงและอีกหนึ่งคือคู่กรรม มันสองอารมณ์ที่เปลี่ยนแปลงอย่างรวดเร็ว เริ่มจากที่อยากดูหนังทั้งสองเรื่อง กลายเป็นอยากดูพี่มากพระโขนง และไปดูคู่กรรมเพราะสงสาร แต่สุดท้ายที่ดูหนังทั้งสองเรื่อง แบบไม่เชียร์เรื่องไหนแล้ว ยอมรับครับว่า เป็นหนังดีทั้งสองเรื่อง และหนังดีกว่าหนังไทยเรื่องอื่นๆ ในปีนี้ เพียงแต่ต้องยอมรับว่า หากให้คู่กรรมเป็นหนังดีแล้ว \"พ่อมากพระโขนง\" จะกลายเป็นหนังที่ \"โคตรดีกว่า\" นั้นเอง ไม่ใช่เรื่องที่เอาตัวเลขมาบลัฟกัน แต่ ๔๐๐ ล้านคือหลักการันตีว่าหนังเรื่องไหนดีกว่ากัน และที่สำคัญอย่าบอกว่าพ่อมากพระโขนง ประสบความสำเร็จมากกว่า เพราะคนไทยชอบดูหนังตลกหรือหนังผี ผมว่าคนที่มีตรรกแบบนี้เพี้ยนนะ เพราะคนไทยเองก็ชอบดูหนังรัก หนังที่ประสบความสำเร็จอย่าง \"แม่นาก\" ไม่ได้ดีที่เป็นหนังผี หรือเป็นหนังรักแต่เพียงอย่างเดียว แต่เป็นหนังที่เปลี่ยนมุมมองของคนดูได้มากกว่า ไม่งั้นหนังตลกกระเทยที่มีดาษดื่นคงทำรายได้เป็นพันล้านไปแล้วมั๊ง ถ้าใช้ตรรกะแบบนี้\n\n\n    \n"}
