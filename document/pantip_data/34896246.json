{"movie_name": "Kung Fu Panda 3", "text": "โดยส่วนตัวแล้วรู้สึกว่าหลายๆอย่างมันดรอปลงกว่าสองภาคที่ผ่านมานะ แต่ก็ยังอยู่ในเกณฑ์ที่ดี คิดว่าถ้านี้ไม่เคยมีภาค 1 กับ 2 ก็จะไม่มีข้อเปรียบเทียบขนาดนี้\n\n\nพลอตของเรื่องก็คงต้องล้ำกว่าภาคก่อนๆไปมาก เพราะโปของเราต้องเก่งขึ้นเรื่อยๆ ดังนั้นตัวร้ายก็ต้องเป็นอะไรที่เก่งกว่าตัวร้ายในภาคก่อนๆด้วย ภาคนี้มันเลยดูเหนือจริงมากยิ่งขึ้นไปอีก แต่ก็นั้นแหละนี้มันการ์ตูน มันเหนือจริงอยู่แล้ว ๕๕๕\n\nKung Fu Panda ภาคก่อนๆ เป็นอนิเมชั่นเรื่องแรกๆของโลกที่ฮาโคตรๆ และมีสาระโคตรรวมอยู่ด้วยกันอย่างลงตัว ดังนั้นการรักษามาตรฐานของตัวเองไว้นั้นเป็นสิ่งที่ยากมาก หากทำไม่ได้ก็แค่อย่าให้ด้อยกว่าอนิเมชั่นเรื่องอื่นๆก็พอ ซึ่ง Kung Fu Panda 3 ทำได้โอเคเลยถ้าดูกันแค่อย่างหลัง\n\n\nKung Fu Panda 3 เป็นอนิเมชั่นที่ยังคงไว้ซึ่งภาพที่สวยงาม มีความละเอียด และลงสีได้สดใสมาก เหมาะกับเด็กดีนะครับ ผู้ใหญ่ดูก็คลายเครียดได้มาก และเรื่องนี้ไม่ได้มีอะไรให้ต้องคิดตามมากมายนักครับ แค่ดูไปเรื่อยๆ อมยิ้มไปกับมุกของเหล่าคอมเมดี้แพนด้าทั้งหลาย\n\nสิ่งที่จะพูดถึงเมื่อเป็นอนิเมชั่นคือ มันแฝงสาระอะไรไว้บ้าง เพื่อหนีคำว่า “ก็แค่การ์ตูนเด็ก”\n\nสำหรับ  นี้ประเด็นหลักเลยคือ จงยอมรับในสิ่งที่ตนเป็น …ก่อนอื่นเลย เราต้องค้นหาก่อนว่าเราเป็นอะไร เราทำอะไรได้ เราต้องยอมรับมัน และทำมันออกมาให้ดีที่สุด ทำมันให้สุดความสามารถของเรา\n\nและอย่าพยายามที่จะได้มาในสิ่งที่ไม่เหมาะสมกับเรา หากสิ่งที่ได้มาไม่ใช่ของของเรา สุดท้ายเราก็ต้องสูญเสียมันไป\n\nBe the best you can be.\n\n.\n\nเรื่องนี้เอาไป 75 คะแนน\n\n\n\n\n...\n\nที่มา   http://wonnee.com/movie/review-kung-fu-panda-3-%e0%b8%81%e0%b8%b1%e0%b8%87%e0%b8%9f%e0%b8%b9%e0%b9%81%e0%b8%9e%e0%b8%99%e0%b8%94%e0%b9%89%e0%b8%b2-3/\n"}
