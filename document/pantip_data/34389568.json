{"movie_name": "Lady of the Dynasty", "text": "หยางกุ้ยเฟย เวอร์ชั่นฟ่าน ปิงปิง ไม่ได้เล่าเรื่องราวการเมืองที่เข้มข้น ออกจะเจือจางด้วยซ้ำไป ….แต่นำเสนอหยางกุ้ยเฟยด้วยเรื่องของความรัก ผ่านมุมมองของคนอื่น …ถ้าถามว่ามันดีมั้ย ก็คงแล้วแต่รสนิยมแหละครับ\n\nผมคาดหวังว่าจะเห็นว่าพระสนมหยางทำยังไงบ้าง หรือไม่ทำอะไรบ้าง พระนางถึงทำให้ตระกูลของพระองค์มีอิทธิพลสูงมากในแผ่นดินจีน ณ ช่วงเวลาหนึ่ง …หรืออยากจะเห็นว่าจริงๆแล้ว ฮ่องเต้ลุ่มหลงนางยังไงบ้าง …เปล่าเลย …ภาพยนตร์เรื่องนี้นำเสนอหยางกุ้ยเฟยด้วยความรักที่สวยงาม และละมุนหัวใจ\n\n.\n\nนักแสดงทำหน้าที่ได้ดีมาก โดยเฉพาะนักแสดงนำ ทุกคนแสดงได้เข้าถึงอารมณ์ แม้จะทำให้อินบ้าง ไม่อินบ้าง แต่ผมว่าเค้าทำหน้าที่ของเค้าได้เป็นอย่างดี …ในหลายๆฉากก็ทำให้ผมซึ้งและเศร้าไปตามเรื่องได้ …หลายๆฉากก็ชวนให้ลุ้นตามกันไปได้\n\nฟ่าน ปิงปิง คือสิ่งหนึ่งที่ทำให้ใครหลายคนตัดสินใจตีตั๋วเข้าไปดู คงฟินไม่น้อย เพราะมันล้นจริงๆครับ\n\n.\n\nฝ่ายเสื้อผ้าหน้าผมคงไม่ต้องบอกว่ามาเต็มมาก …แค่ตรงนี้ก็ค่อนข้างจะคุ้มแล้วละครับ\n\nฉาก ยิ่งใหญ่อลังการณ์ดาวล้านดวงมาก …ไม่รู้จะอธิบายยังไงให้เห็นภาพ เดี๋ยวจะสปอย ต้องไปโดนกันเอง\n\n.\n\nสิ่งที่ทำให้ผมชอบภาพยนตร์จีนคือความสวยงามของการวางองค์ประกอบภาพตามธรรมชาติ …และเรื่องนี้ก็ทำให้อิ่มเอมอีกครั้ง\n\nผมค่อนข้างฟินครับ\n\n.\n\nเรื่องนี้เอาไป 68 คะแนน\n\n................................\n\nสามารถอ่านรีวิวฉบับเต็มได้ที่ http://wonnee.com/movie/?p=1521\n"}
