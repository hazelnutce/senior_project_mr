{"movie_name": "รีวิว หนังเรื่อง Oculus", "text": "Oculus\n\nให้ 8.5/10 เรื่องราวเหตุฆาตกรรมของครอบครัวหนึ่งที่เหลือรอดเพียงเด็ก 2 คนแต่ไม่มีใครเชื่อว่าเป็นฝีมือของกระจกโบราณ 10 ปีต่อมา 2 พี่น้องจึงตัดสินใจกลับไปที่บ้านหลังเดิม และพิสูจน์ว่าสิ่งที่เคยเกิดขึ้นกับครอบครัวนั้นไม่ใช่ฝีมือของคนในครอบครัวแต่เป็นผีในกระจกบานนั้นต่างหากหละ\n\nบอกเลยว่า “หนังสนุกอ่ะ” อิชั้นไม่ได้ดูหนังผีฝรั่งแล้วชอบอย่างงี้มานานแล้ว Oculus ไม่ใช่หนังผีที่ดูจบแล้วจะหลอน หรือระหว่างดูจะมีเสียงดังๆหลอกคนให้ตกใจเล่นๆ หรือประเภทเงาตะคุ่มๆให้ไม่แน่ใจ แต่เป็นประเภทที่ทำให้หัวใจคุณพองโตเลยทีเดียว (ไม่ใช่เพราะซาบซึ้งดีใจแน่ๆ) เพราะเลือดสูบฉีดไม่หยุด มันตื่นเต้นและลุ้นคร้า ลีลาเล่าเรื่องเพลินและสนุกมากค่ะ เอาผู้ชมอยู่หมัดจนละสายตาไม่ได้\n\nหนังพาคุณเริ่มเดินขึ้นบันใดจากขั้นแรกและเดินขึ้นไปเรื่อยๆจนถึงขั้นบนสุดพร้อมๆกับตัวละคร ไม่มีแวะพักหรือเดินลง มีแต่เดินขึ้นอย่างเดียว จนอิชั้นรู้สึกเหนื่อยเลยทีเดียว อยากแวะพักแป๊บแต่อารมณ์ลุ้นมันจี้มาติดๆจนหยุดไม่อยู่ ตอนนี้ยังเหนื่อยและตื่นเต้นไม่หายเลย 5555 หนังไม่ได้มีแต่ผีหลอกอย่างเดียว แต่มีเรื่องของการคลายปมไปในตัว เล่นกับสถานการณ์ที่กดดันและความน่ากลัวของมนุษย์ในการกระทำในสิ่งที่ไม่ควรจะทำ เล่าสลับเหตุการณ์ในอดีตและปัจจุบัน ตัดฉากและภาพดีและเนียนมาก\n\nตัวละครออกแบบมาได้น่าสนใจ มีมิติ และเจ๋งดีโดยเฉพาะตัวนางเอก นางเอกตอนเด็กเล่นดีมากๆถึงแม้ว่าจะดูมีสติเกินวัยแต่ชอบค่ะ ส่วนพระเอกนี่บอกเลยว่า “หล่อ” อิชั้นก็ดูเพลินเหมือนกัน อิอิ บางมุมหน้าคล้ายๆณเดชนะคะ แต่แอบคิดว่าณเดชหล่อกว่านิดหน่อย ส่วนผีดูเป็นผีดีค่ะ แต่งหน้าไม่ดูเป็นผีแบบเฟคๆเหมือนในหลายๆเรื่อง\n\nเข้าฉายวันที่ 8 พฤษภาคม 57 ค่ะ แต่มีรอบ Sneak Preview วันที่ 1-7 ค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
