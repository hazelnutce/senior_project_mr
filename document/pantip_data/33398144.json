{"movie_name": "หนังอินเดีย", "text": "PK (2014) : 9/10\nThe Lunch Box (2013) : 8.5/10\nThe Hundred-Foot Journey (2014) : 7/10\nMillion Dollar Arm (2014) : 7/10\n\nทุกเรื่องเหมือนกันตรงสร้างรอยยิ้มหลังดูจบ มีตั้งแต่อมยิ้มน้อย ๆ ของ The Lunchbox ไปถึงหัวเราะ (ทั้งน้ำตา) ของ PK\n\nThe Lunch Box - หนังส่งออกวัฒนธรรมอินเดียอีกรูปแบบหนึ่งที่เพิ่งเคยเห็น การรับส่งปิ่นโตอาหารกลางวันน่าสนุกตรงที่คอยลุ้นว่าจะส่งถูกคนได้ยังไง Irrfan Khan มีเสน่ห์และดูหล่ออย่างไม่น่าเชื่อ แถมเคมีเข้ากับนางเอกมากแม้จะอยู่กันคนละฉากก็ตาม\n\nThe Hundred-Foot Journey - เมื่อเชฟยุโรปเจอเชฟอินเดียท้าทายถึงหน้าบ้าน ฝ่ายไหนจะลดอัตตาตัวเองได้ก่อน หนังเดาทางง่าย ตามสไตล์แลสซี่ ฮอลสตรอม Helen Mirren แสดงตามมาตรฐานแถมโชว์แอคเซ่นฝรั่งเศส คาแร็คเตอร์ที่เหลือน่ารักเป็นอาหารตาไม่แพ้อาหารจริงในหนัง\n\nMillion Dollar Arm - หนังกีฬาที่แม้จะ based on เรื่องจริง แต่ก็เดินตามสูตรหนังแนวนี้เป๊ะ ข้อดียังเป็นความน่ารักและเป็นธรรมชาติของนักแสดงอินเดีย ที่ขโมยซีนคือคนที่อยากเป็นโค้ชเบสบอล เรียกรอยยิ้มได้ตลอดเวลา\n\nPK - ไม่รู้สึกว่ากำลังดูหนังแขกเลย นี่คือหนังฮอลลีวู้ดชั้นดีที่กล้าตั้งคำถามแรง ๆ แต่ไม่ลบหลู่แม้แต่น้อย สถานการณ์ตลกทั้งหลายในหนัง เกิดขึ้นอย่างสมเหตุสมผลแถมแอบแทรกข้อคิดตลอดเวลา แอบชอบมากกว่า Slumdog ดูจบแบบไม่รู้จักนักแสดง หาข้อมูลเจอ โอว พระเอก Lagaan หรือนี่ แอบเรียกมิสเตอร์บีนอยู่นาน\n\nสรุป หนังอินเดียที่สร้างโดยคนอินเดีย ทำได้ดีกว่ามาก หาหนังอินเดียมารอคิวต่อไป\n"}
