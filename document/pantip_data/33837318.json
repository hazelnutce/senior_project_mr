{"movie_name": "Little Forest: Winter & Spring", "text": "จากคราวก่อนได้ชม ‘Little Forest: Summer & Autumn’ ไป จนพบว่าหลงรักหนังเรื่องนี้เข้าเต็มเปา แม้ว่าเรื่องราวมันจะไม่มีอะไรให้หยิบจับมากนัก วันนี้ ผมจึงได้พบกับอีกครึ่งหนึ่งป่าผืนน้อย ‘Little Forest: Winter & Spring’ อีกสองฤดูของสาวน้อยอิชิโกะ กับบ้านในชนบทและชีวิตที่ขมวดปมเข้ามา\n\nภาคนี้หนังก็ยังคงดำเนินเรื่องเหมือนเดิม คือแบ่งตามฤดู เป็นฤดูหนาวและฤดูใบไม้ผลิ และแต่ละฤดูก็จะมี 7 เมนูในนั้น\n\n\nชีวิตของเธอในชนบทยามหน้าหนาว ดูเหมือนต้องอยู่ให้ได้ในวันที่อากาศไม่เป็นใจให้กับการเพาะปลูก ทุกสิ่งถูกตระเตรียมไว้พร้อมเพื่อรอการมาของมัน อยู่กับอาหารมื้ออร่อยที่กักตุนไว้และอดทนรอให้ผ่านมันไป ก่อนหิมะจะละลาย ดอกไม้ผลิบานให้การเพาะปลูกได้เริ่มใหม่อีกครั้ง พร้อมๆ กับเรื่องราวชีวิตที่กำลังเข้าสู่การเปลี่ยนแปลง\n\nแม้ว่าหนังจะไม่ได้มีบทสรุปหรือที่มาที่ไปของตัวละครที่แน่ชัดนัก เพราะดูจะยังเน้นไปที่การปลูกผักปลูกหญ้าทำนาทำอาหาร แต่หนังดราม่าที่มีสไตล์เหมือนหนังสารคดีเรื่องนี้\n\nก็ยังคงทำให้ผมได้ฟินได้อยู่ดี\n\nLittle Forest: Summer/Autumn | http://bit.ly/1za4GZe\nLittle Forest: Winter/Spring | http://bit.ly/1Hc9v7M\n"}
