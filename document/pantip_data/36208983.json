{"movie_name": "Kong: Skull Island", "text": "Kong: Skull Island (ไม่สปอยล์เนื้อหาสำคัญ)\n.\nเรื่องราวของทีมนักวิทยาศาสตร์ ทหาร และนักผจญภัย ที่มารวมตัวกันเพื่อสำรวจเกาะร้างแห่งหนึ่งกลางมหาสมุทรแปซิฟิก ทว่าความงดงามบนเกาะนั้นกลับต้องเปลี่ยนไปเมื่อพวกเขาได้เผชิญหน้ากับสิ่งมีชีวิตหลากสายพันธุ์ และนั่นคือฝันร้ายที่กำลังเริ่มขึ้น กำกับภาพยนตร์โดย Jordan Vogt-Roberts (The Kings of Summer (2013))\n.\nอีกหนึ่งตำนานอสูรกายที่มีเรื่องราวและถูกเล่าขานมานานเกือบศตวรรษ โดยในเวอร์ชั่นล่าสุดนี้ใช้ชื่อว่า Kong: Skull Island ซึ่งมีการดัดแปลงเนื้อใหม่และสร้างสรรค์ผลงานโดยทีมผู้อำนวยการสร้าง Godzilla ตัวหนังบอกเล่าเรื่องราวทั้งหมดได้อย่างน่าติดตามตั้งแต่ช่วงต้นถึงเหตุผลของการกระทำในแต่ละตัวละคร พร้อมทั้งเสียดสีประเด็นทางการเมืองถึงความกระหายอำนาจในช่วงสงครามเย็นได้อย่างเจ็บแสบ ก่อนดึงผู้ชมเข้าสัมผัสกับความอันตรายไปพร้อมกับการเดินทางของตัวละครที่ชวนระทึกขวัญ สยดสยอง และอาจหยุดลมหายใจในบางฉากได้เลยทีเดียว ด้านงานภาพและ CG จัดได้ว่ายอดเยี่ยม การออกแบบสัตว์ประหลาดแต่ละชนิดและการออกแบบฉากการหนีตายหรือต่อสู้นั้นเร้าอารมณ์จริงๆ สำหรับระบบ 3D ในเรื่องนี้นั้นแทงทะลุตา หลายฉากมีหลุดผวาและอาจต้องหลบหน้าหนี เรื่องนี้ควรค่าสำหรับการดูในระบบนี้จริงๆครับ\nปล.หนังจบอย่าเพิ่งรีบลุก มี End Credit ที่ชวนสะพรึง และเชื่อมโยงกับมหากาพย์เฟรนไชด์หนังชุดนี้รออยู่ครับ\n.\nระดับความชอบ : 8/10\n\n"}
