{"movie_name": "Jupiter Ascending 2015", "text": "ภาพยนตร์เรื่อง Jupiter Ascending – ศึกดวงดาวพิฆาตสะท้านจักรวาล จากผลงานผู้สร้างภาพยนตร์ไตรภาคเรื่อง “The Matrix”\nที่จะบอกเล่าเรื่องราวของ จูปิเตอร์ โจนส์ (คูนิส) เกิดยามกลางคืนภายใต้ท้องฟ้า โดยมีสัญลักษณ์ที่บ่งบอกชะตาชีวิตอันยิ่งใหญ่ของเธอไว้ ตอนนี้เมื่อจูปิเตอร์โตขึ้น เธอใฝ่ฝันว่าจะได้เป็นดาราแต่กลับตื่นขึ้นมาพบความจริงอันโหดร้ายเมื่อเธอเป็นแค่พนักงานทำความสะอาดให้บ้านคนอื่น และต้องถูกพักงานอย่างไม่มีกำหนด จนกระทั่งเมื่อเคน (ทาทัม) อดีตนักล่าหน่วยทหารที่ร่างกายถูกสร้างขึ้นด้วยยีนสังเคราะห์เดินทางมาถึงโลก เพื่อค้นหาเธอ จูปิเตอร์จึงเริ่มรู้ชะตาชีวิตว่าเขารอเธอมานานแสนนาน ลักษณะยีนของเธอแสดงให้เห็นว่าเธอเป็นผู้สืบทอดที่ไม่ธรรมดา ซึ่งนั่นอาจจะเปลี่ยนสมดุลของจักรวาลได้\n\nเป็นหนังแอ็กชั่นไซไฟ ผสมแฟนตาซี ที่ฉากอวกาศ CG งานภาพ อลังการงานสร้าง พล็อตแปลกๆ แต่การเล่าเรื่องดูจะธรรมดาไป บทเดาง่าย ตามสูตรสำเร็จหนังแอ็กชั่นไซไฟทั่วไป\nงานนี้ถ้าไปดูฉากแอ็กชั่น ดูงานภาพ ซีจี ก็ถือว่าคุ้ม สนุก ดูเพลิน แต่บทและการเล่าเรื่องดูเชยๆ อารมณ์เหมือนกำลังดูละครจักรๆวงศ์ๆ\nแต่ฉากกุ๊กกิ๊กของพระเอกนางเอก เป็นอะไรที่น่าสนใจ ตรงที่นางเอกเป็นคนวิ่งเข้าใส่พระเอกนี่แหละ มุขอ่อย มุขจีบหนุ่มนี่ต้องยอมนางเอกเลย 555\n\nการแสดงของ Mila Kunis ชอบสายตานางเอกเวลาเกี้ยวพระเอก เหมือนจะกลืนกินพระเอกทั้งตัว 555 แต่แรงดึงดูดทางการแสดงของนางยังน้อย\nChanning Tatum เรื่องโชว์หุ่นต้องมา ถึงจะน้อยแต่ก็ยังแซบและเท่มาก (เป็นติ่งต้องอวยนิดนึง 555)\nติดตรงคอสตูมกับหน้าผมของพระนาง และหลายๆคนในเรื่องดูจะเชยๆ จนพ่อเชนนิ่งดูแก่ไปเลย\n\nสรุป\n- เป็นหนังแอ็กชั่นไซไฟ ที่ถือว่าฉากแอ็กชั่นมันมาก อีกเรื่อง ดูเอามันแบบไม่คิดอะไรมากก็ถือว่าสนุกนะ\n- บทไม่ค่อยมีอะไรใหม่ การเล่าเรื่องช่วงแรกๆดูน่าสนใจ แต่หลังๆ มันดูง่ายไป\n- งานภาพถือว่าดี แต่ละฉาก สวยงาม อลังการ ดาวล้านดวง\n- ฉากรักเป็นอะไรที่เขิน จิกหมอน ชอบมุขจีบหนุ่มของนางเอก 555\n- ไปดูเชนนิ่งก็คุ้มแล้ว (อวย 555)\n\nMy vote 7/10\n[Spoil] คลิกเพื่อดูข้อความที่ซ่อนไว้\n\n\n\nแก้ไขข้อความเมื่อ 5 กุมภาพันธ์ 2558 เวลา 11:45 น."}
