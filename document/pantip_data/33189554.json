{"movie_name": "Comet ตกหลุมรักกลางใจโลก", "text": "ความรักของชายหญิงคู่หนึ่งที่พบกัน รักกัน เลิกกัน บนมิติคู่ขนาน ผสานงานภาพที่งดงามอลังการ  “Comet ตกหลุมรักกลางใจโลก”  เรื่องราวของคนคู่หนึ่งที่ตกหลุมรักกันในวันไปดูดาวตก ฝ่ายชาย เดล หนุ่มนักทดลอง และฝ่ายหญฺิง คิมเบอร์ลี ซึ่งเรื่องราวถูกแบ่งออกเป็นหลายๆ ช่วงเวลา เหมือนกับมิติคู่ขนาน และดำเนินเรื่องราวสลับกันไปมา เพื่อบอกเล่าความรักของคนคู่หนึ่งที่ดำเนินไปตามกาลเวลาของมัน สอดและประสานกันจนแทบจะรวมเป็นเนื้อเดียวกัน\n\n\n‘ตกหลุมรักกลางใจโลก’ เป็นหนังขนาดยาวเรื่องแรกของ Sam Esmail อาจเป็นหนังที่ต้องใช้สมาธิในทุกเวลานาทีที่นั่งดู เพราะนอกจากตัวพระเอกจะพูดมากจนต้องตั้งใจฟังเพื่อเก็บเกี่ยวเรื่องราวแล้ว ยังต้องจับต้นชนปลายให้ถูกจากการเล่าที่สลับข้ามเวลาของหนัง ซึ่งแทบจะมีเขาและเธอกันอยู่สองคนเท่านั้น แต่ความที่ทั้งคู่ต่างก็แสดงได้ดี เข้าขา และจังหวะมันเหมาะเจาะ\n\nหากชอบหนังที่มีงานภาพสวยๆ ก็น่าลองไปชมกันดู ผู้กำกับภาพในโปรเจกต์นี้คือ เอริค โคเรตซ์ ที่เคยคว้ารางวัลมาแล้ว ทั้งจาก SXSW Film Festival และ Canadian Filmmakers’ Festival หนังจะเข้าฉายจริงก่อนเทศกาลวาเลนไทน์นิดนึง\n\nเข้าฉายในไทย 5 กุมภาพันธ์ 2558 (เฉพาะเครือ SF)\n\nComet ตกหลุมรักกลางใจโลก | http://bit.ly/1zLQqFD\n"}
