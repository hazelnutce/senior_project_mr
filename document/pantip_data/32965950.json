{"movie_name": "Law Abiding Citizen ขังฮีโร่ โค่นอำนาจ", "text": "[Review] Law Abiding Citizen\nขังฮีโร่ โค่นอำนาจ\n\nCrime | Drama | Thriller\n\nผู้กำกับ: F.Gary Gray\nดารานักแสดง:  Gerard Butler\n                  Jamie Foxx\n                  Colm Meaney\n\nช่วงน้องปลวกเมาท์มอยหนัง\n      หนังเรื่องนี้เป็นเรื่องเกี่ยวกับการใช้ช่องโหว่ของกฏหมาย ซึ่งน้องปลวกไม่ได้ต้องการโยงเข้ากับเรื่องเหตุการ์ณปัจจุบันต่างๆที่เกิดขึ้นใรบ้านเราเลยนะจ๊ะ จริงๆนะเออ (ทำตาใสซื่อบริสุทธิ์) น้องปลวกเป็นแค่แฟนคลับคนนึงของพ่อหนุ่มสุดหล่อ เจอราร์ด บัตเลอร์ และติดตามหนังต่างๆที่ป๋าแกแสดงเท่านั้นเอง เพราะฉะนั้นเรามาโฟกัสไปที่ตัวหนังกับความเท่ระเบิดของนักแสดงกันดีกว่านะจ๊ะ\n     ถ้าจะพูดถึงการกระทำของตัวละครว่าฝ่ายไหนถูกฝ่ายไหนผิด ควรเห็นด้วยหรือไม่เห็นด้วย คงได้เถียงกันยาว น้องปลวกคิดว่ามันขึ้นอยู่กับมุมมองและทัศนคติของแต่ละคนนะจ๊ะ ดังนั้น Let it go ปล่อยมันไปดีกว่าเนอะ เรามาพูดถึงเนื้อเรื่องกันดีกว่า ความสนุกของหนังเรื่องนี้อยู่ที่สงครามประสาท การหักเหลี่ยมเฉือนคมกันระหว่างพระเอกและอัยการ ซึ่งทำออกมาได้ดี และน่าติดตามมากๆต้องขอชมผู้กำกับเลย แต่!! ถึงเนื้อเรื่องจะทำออกมาได้สนุกและน่าดูเพียงใด กลับตกม้าตายตอนท้าย เพราะตอนจบมันขัดใจน้องปลวกมากๆ มันน่าขัดใจยังไงลองไปรับชมกันเองนะจ๊ะ\n     มาถึงทางด้านนักแสดงกันบ้าง ขอบอกเลยว่าการแสดงนั้นหายห่วง ฝีมือระดับป๋าเจอราร์ดบทแค่นี้ชิวๆมากจ้า แสดงได้จิตดี สามารถสะกดคนดูจนอินไปกับหนังได้ตลอดทั้งเรื่อง แถมดูดีทุกมุมมอง โดยเฉพาะฉากโชว์ก้น แอร๊ย!! ส่วนป๋าเจมีนั้นก็แสดงได้ดีนะดูแล้วน่าหมั่นไส้ดี แต่สงสัยเจอบทของพระเอกกลบรัศมีทำให้ตาเจมีไม่ค่อยเด่นเท่าที่ควร\n     ใครที่ชอบหนังแนวหักเหลี่ยมเฉือนคม หรือเป็นแฟนคลับของป๋าเจอราร์ด ก็ลองหาเรื่องนี้มาดูกันได้นะจ๊ะ สนุกใช้ได้เลย\n\nคะแนนความชอบส่วนตัว: 8.5/10\n\nCR: IMDb - Law Abiding Citizen\n"}
