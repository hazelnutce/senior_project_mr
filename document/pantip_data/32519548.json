{"movie_name": "Lucy ลูซี่ สวยพิฆาต", "text": "[Review] Lucy : สวยพิฆาต  (ไม่ Spoil)\n.\nเตรียมพบกับภาพยนตร์แอ็คชั่นทริลเลอร์สุดระห่ำ ใน Lucy สวยพิฆาต ผลงานของสุดยอดผู้กำกับชาวฝรั่งเศส ลุค เบซอง ที่ได้นักแสดงสาวสุดเซ็กซี่ สการ์เล็ต โจแฮนสัน มารับบทเป็น ลูซี่ หญิงสาวที่เข้าไปพัวพันกับวงจรมืดโดยบังเอิญ และถูกยัดสารเคมีใส่ในร่างกาย เหตุการณ์พลิกผัน เมื่อสารเคมีนั้นมีปฏิกริยาต่อร่างกาย ทำให้เธอมีพลังพิเศษ และเปลี่ยนให้เธอเป็นนักฆ่าผู้ไร้ความปรานเกินกว่าจะหาเหตุผลมาอธิบาย ภาพยนตร์แอ็คชั่นทริลเลอร์จัดเต็มเรื่องนี ยังได้นักแสดงรางวัล ออสการ์อย่าง มอร์แกน ฟรีแมน มาร่วมแสดงด้วย (Cr. majorcineplex.com)\n.\n.\n.\nการนำเสนอเนื้อเรื่องภายในหนังทำได้น่าติดตามมาก ถึงแม้ว่าพล็อตเรื่องสามารถจับทางได้ตั้งแต่ Trailer แล้วก็ตาม ขีดความสามารถของลูซี่ที่ไม่อาจควบคุมได้ รวมถึงบทสรุปของเรื่องก็ชวนให้ผู้ชมร่วมลุ้นไปกับลูซี่เช่นเดียวกัน แม้ความสามารถของลูซี่อาจดูแหวกแนวไปนิด แต่เนื้อเรื่องในส่วนการแสดงของ Morgan Freeman ก็ช่วยสนับสนุนเรื่องราวที่เกิดขึ้นภายในหนังได้เป็นอย่างดี Scarlett Johansson สามารถถ่ายทอดความรู้สึกและความเป็นลูซี่ได้ดีตลอดทั้งเรื่อง บทพูดของมอร์แกนรวมถึงบทสรุปในช่วงท้ายคือสีสันของเรื่องและแก่นแท้ที่ผู้กำกับได้ให้ของขวัญแก่คนดู\n.\n.\n.\nถึงแม้ว่าพล็อตเรื่องอาจดูเกินจริงหรือไม่สมเหตุสมผลไปบ้าง แต่ถ้าหากปล่อยจินตนาการและร่วมลุ้นไปพร้อมกับตัวละคร รับรองได้ว่าความระทึกและการเข้าถึงแนวคิดที่หนังมอบให้ คงเกิดขึ้นไม้แพ้ตัวละครในเรื่องเป็นแน่ ต้องขอบอกก่อนเลยครับว่า สำหรับคอหนังที่หวังรอชมฉากแอคชั่นมันส์ๆ คงต้องเผื่อใจไว้นิดเพราะฉากแอคชั่นเป็นแค่ตัวขับกล่อมอารมณ์หนังเท่านั้น แต่สำหรับผู้ชมที่ชอบเสพปรัชญาหรือมองหาแนวคิดดีๆจากหนัง ลูซี่สามารถตอบโจทย์ส่วนนี้ได้แน่นอนครับ\n.\nIMDb Score 31/08/14 from 45711 users : 6.6/10\n.\nMy Score : 7.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
