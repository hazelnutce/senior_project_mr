{"movie_name": "Elephant (2003)", "text": "ดูหนังเรื่องนี้จบแล้วพาลนึกถึงสำนวน(?)ฝรั่งที่ว่า “Shit hits the fan.” (แปลเป็นไทยได้ง่ายๆว่า“Shipหายบังเกิด”)\n\nคือครึ่งแรกของหนังมันก็เล่าเรื่องของมันไปเรื่อยๆ เป็นวันธรรมดาๆอีกวันหนึ่งในชีวิตของเหล่าเด็กนักเรียนมัธยมโรงเรียน Columbine… จนกระทั่งความ Shipหายวายวอดมันประทุขึ้นในครึ่งหลังของหนังนี่แหละ\n\nยอมรับว่าตอนดูค่อนข้างจะเบื่อกับครึ่งแรกของหนังที่ให้อารมณ์แบบสารคดีตามติดชีวิตเด็กไฮสคูลพอสมควร แต่พอหนังมันเริ่มเผยธาตุแท้ของมันในครึ่งหลังเท่านั้นแหละ ตัวหนังที่ก็สมจริงประหนึ่งสารคดีด้วยสไตล์การกำกับอันเป็นเอกลักษณ์ของผกก. Gus Van Sant อยู่แล้วจึงกลายเป็นความสยดสยองประหนึ่งภาพเหตุการณ์นองเลือดของจริงไปโดยอัตโนมัติ\n\nส่วนตัวแล้วผมไม่คิดว่าหนังเรื่องนี้เป็นหนังที่สมบูรณ์แบบ(เอาจริงๆคือผมไม่คิดว่ามันสมควรได้รับรางวัลปาล์มทองคำที่คานส์ด้วยซ้ำ) แต่ผมก็ยังคิดว่าหนังเรื่องนี้เป็นหนังที่หลายๆคนควรหามาดู ไม่ใช่แค่เพราะในทางเทคนิคภาพยนตร์แล้วหนังเรื่องนี้เป็นหนังทดลอง (experimental film) ที่น่าสนใจ แต่เพราะมันเป็นหนังที่จำลองภาพเหตุการณ์สังหารหมู่ที่โรงเรียนมัธยม Columbine (Columbine High School massacre) หนึ่งในเหตุการณ์ยิงกราดในโรงเรียนที่อื้อฉาวที่สุดครั้งหนึ่งในอเมริกาออกมาได้อย่างสมจริงจนน่าขนลุก...\n\n7.5/10\n\nฝากเพจด้วยนะครับ >>> https://www.facebook.com/appleoneoone\n\n\n\nตัวอย่างหนัง\n\n\nแก้ไขข้อความเมื่อ 17 ตุลาคม 2556 เวลา 06:52 น."}
