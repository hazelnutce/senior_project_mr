{"movie_name": "Fury (2014)", "text": "หลายครั้งที่เราได้เห็นภาพของหนังสงครามที่นำเสนอความน่าหดหู่ ความโหดร้าย ความรุนแรง และความเจ็บปวด ครั้งนี้ก็ไม่ได้แตกต่างไปนัก หากแต่หนังเลือกจะนำเสนอเรื่องราวของกลุ่มคนบนรถถังเป็นสำคัญ\n\n“Fury / วันปฐพีเดือด”  \n\nด้วยการที่หนังมีทั้ง Brad Pitt, Shia LaBeouf, Michael Peña และ Jon Bernthal รวมเป็นทีมเดียวกันบนรถถังคันนั้น คันที่มีคำ ‘Fury’ ปรากฏอยู่บนกระบอกปืนใหญ่ ก็น่าจะทำให้เป็นทีมรวมดาราได้แล้ว แต่นั่นยังไม่พอเมื่อต้องรับสมาชิกใหม่เข้ากลุ่ม เพื่อแทนที่คนเก่าที่เพิ่งตายไป และคนใหม่ที่ได้มากลับเป็นหนุ่มแหยๆ เคร่งศาสนา เคยเป็นเสมียนพิมพ์ดีด 60 คำต่อนาที ไม่เคยออกรบ นี่ทำให้ ‘Fury’ กลายเป็นหนังที่มีเรื่องราวน่าสนใจขึ้นมาทันที\n\nและสมาชิกคนใหม่คนนั้น แสดงโดย Logan Lerman ก็ยิ่งน่าสนใจมากขึ้นไปอีก\n\n\nหนังทำให้เราได้แง่มุมของสงครามที่คนเป็นทหารต้องเผชิญทุกเมื่อเชื่อวัน แม้จะเจ็บปวดจากการต้องฆ่าด้วยน้ำมือตัวเอง ปวดร้าวจากการที่สหายร่วมรบต้องจากไปก่อน ยังต้องพบกับปัญหาของศีลธรรมที่ขัดแย้งโดยสิ้นเชิงกับวิถีแห่งสงคราม\n\nหนังยังคงบอกเล่าความโหดร้ายของสงครามได้อย่างหลากหลายมุม เรียกและกระตุ้นเร้าด้านลบให้ออกมาทำงานอีกครั้ง  ‘Fury’ บอกเราว่า ความ และความดีล้วนมีอยู่ในมนุษย์ และวลีที่ยังความเจ็บปวดในใจมาจนถึงเวลานี้ก็คือ …\n\n“เราต่างต้องการสันติภาพ แต่เรากลับใช้สงครามทำลายมัน”\n\nFury วันปฐพีเดือด | http://bit.ly/1pFjxQM\n"}
