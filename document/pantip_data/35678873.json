{"movie_name": "The Girl on the Train ปมหลอน รางมรณะ", "text": "The Girl on the Train - (8/10)\n_______________________________\n.\n\"รถไฟพิศวาสขบวนนี้ มันแซ่บและพีคกว่าที่คุณคิด\"\n\n.\nบอกเลยว่าถ้าใครได้เห็นตัวอย่างแล้วละก็ จะบอกกันว่าเรื่องนี้เหมือน gone girl ในทีแรก แต่เมื่อได้มาดูจริงๆแล้วมันค่อนข้างที่จะแตกต่างอยู่พอสมควรเลย หนังเล่าเรื่องอย่างมีชั้นเชิง ค่อยๆแง้มให้เราเห็นอะไรทีละนิดๆ แต่มันมาพร้อมกับคำถามว่า ที่เราเห็น มันคือเรื่องจริงหรือ?\n.\nหนังพยายามเล่าถึงมุมมองของตัวละครที่แตกต่างกัน ซึ่งในช่วงต้นถึงกลางเรื่องจะค่อนข้างสับสนพอสมควร ด้วยการที่หนังตัดมุมมองไปมาตลอด รวมถึงช่วงเวลาที่แตกต่างกัน สลับไปมา จนเราสับสนประเด็นของหนังว่า จะโชว์ให้เราเห็นทำไม แล้วตัวละครมันไปเกี่ยวอะไรกันด้วย แต่เมื่อหนังเล่าไปจนถึงจุดหนึ่ง เราจะเริ่มสังเกตถึงประเด็นบางอย่างขึ้นมาได้ แต่ก็ดูเหมือนว่าจะยังไม่ใช่อยู่ดี ซึ่งบอกเลยว่าพอหนังมันเฉลยตัวเองในตอนท้ายนี่โคตรพีค\n.\nการแสดงของตัวละครนี่ทำได้ดีเยี่ยม Emily Blunt เล่นได้อย่างสมจริงและน่าสงสารสุดๆเลยเรื่องนี้ และที่จะไม่พูดถึงคงไม่ได้ก็ต้องเป็น Haley Bennett ที่แสดงเป็น Megan ในเรื่องนี้ เรียกได้ว่าผู้กำกับนี่เอามาแสดงซะคุ้มค่าเลยจริงๆ (อยากรู้ต้องไปดู แต่พอจะเห็นแง้มๆในตัวอย่างแล้วละ555)\n.\nนับเป็นหนังเชิงจิตวิทยาที่น่าสนใจมากๆเรื่องนึงเลยทีเดียว หนังนำเสนอเรื่องความสัมพันธ์ของคน ความรัก เซ็กส์ได้ออกมาน่าสนใจ มันมีความอีโรติกอยู่สูงแต่ในขณะเดียวกันก็ยากที่จะหยั่งถึงความในใจของแต่ละคน จึงอยากจะแนะนำให้ลองไปดูกันนะครับ\n.\nThe Girl on the Train - 8/10\n\nสามารถติดตามรีวิวหนังได้ที่เพจ facebook : โต๊ะดราฟตัวนั้น\nhttps://www.facebook.com/โต๊ะดราฟตัวนั้น-239365489759379/\n"}
