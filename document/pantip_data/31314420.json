{"movie_name": "Oldboy (2013)", "text": "เงิบ,อุเบกขา,น่าผิดหวัง...\n\nเป็นฉบับมะกันรีเมคที่ด้อยกว่าต้นฉบับในทุกๆทาง(ยกเว้นการแสดงของ Josh Brolin และ Elizabeth Olson ที่อยู่ในเกณฑ์สอบผ่าน แต่ก็ยังไม่น่าจดจำเท่าสองนักแสดงนำของฉบับเกาหลีอย่าง Choi Min-sik และ Kang Hye-jeong)\n\nหนังยังไม่ถึงกับเป็นการรีเมคแบบฉากต่อฉากเสียทีเดียว เพราะหลายๆองค์ประกอบของฉบับนี้ก็มีการปรับเปลี่ยนไปจากฉบับเกาหลีอยู่พอสมควร(แถมไม่มีฉากกินปลาหมึกแบบฉบับเกาหลี) แต่ปัญหามันอยู่ที่ว่าแต่ละองค์ประกอบที่เปลี่ยนๆไปนี่นอกจากมันจะไม่ช่วยทำให้ฉบับมะกันรีเมคมีเอกลักษณ์ที่น่าจดจำเป็นของตัวเองแล้ว มันกลับจะทำให้ Oldboy ฉบับนี้จืดชืดกว่าฉบับเกาหลีเข้าไปอีกด้วยซ้ำ(โดยเฉพาะ Charlto Copley ในบทตัวร้ายหลักของฉบับนี้ที่แสดงได้หายนะราวกับเป็นตัวร้ายหนัง Bond ห่วยๆ ปราศจากซึ่งความน่าหวาดหวั่นในแบบเดียวกับที่ Yu Ji-tae เคยแสดงไว้ในฉบับเกาหลี + ตอนจบของหนังที่ฮอลลีวู้ดจ๋าได้อย่างไม่น่าให้อภัย)\n\nการกำกับของผกก. Spike Lee เจ๋งสู้ Park Chan-wook ไม่ได้เลย(ยิ่งถ้าเอาฉากแอ็คชั่นลองเทคหรือฉากหักมุมตอนท้ายเรื่องของทั้งสองฉบับมาเทียบกันก็จะยิ่งเห็นได้ชัด) ถือว่าน่าผิดหวังมากๆเพราะเอาจริงๆแล้ว Lee เองก็ขึ้นชื่อว่าเป็นผู้กำกับอเมริกันที่มีสไตล์การกำกับที่โดดเด่นมากคนหนึ่ง(ใครที่เคยดูหนังดังๆของ Lee อย่าง Do the Right Thing, Inside Man ก็คงจะดูออกได้ไม่ยาก) แต่กับ Oldboy นี่คือมือตกไปมากจริงๆ ไม่น่าเลย...  \n\n5.5/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\n"}
