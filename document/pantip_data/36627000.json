{"movie_name": "Kidnap ล่าหยุดนรก", "text": "วีคนี้เอาจริงๆ หนังไม่ค่อยน่าดูเลย กระแส Transformers ยังคงโปรโมทกันอย่างต่อเนื่อง สัปดาห์นี้หนังเลยไม่เปรี้ยงเท่าไหร่ แต่ผมก็ยังได้ดูเรื่องนี้ซึ่งชื่อชั้นนักแสดงเรียกว่าดีกว่าเรื่องอื่นๆ นะ ซึ่งกับหนังลักพาตัวและไล่ล่ากันแบบนี้เรียกว่ามีออกมาเยอะพอสมควร ความน่าสนใจเลยลดลง แต่อย่างว่ามันไม่มีอะไรดูนี่นา\n\nเรื่องราวของ คาร์ล่า (ฮัลลี่ เบอร์รี) กับลูกชายสุดที่รักวัย 8 ขวบ แฟรงกี้ (เซจ คอร์เรีย) ที่ถูกจับตัวไปต่อหน้าต่อตา เรื่องราวดุเดือดยิ่งขึ้น\nเมื่อมีเด็กมากมายถูกลักพาตัว แต่ตำรวจไม่สามารถจับตัวคนร้ายได้ เธอจึงลงมือออกตามล่า เพื่อล่าตัวมัน ไปลงสู่\"นรก\"\n\nหนังเปิดมาแบบไม่ต้องพูดพร่ำทำเพลงอะไรมากนัก พาไปรู้จักกับแม่ลูกแล้วก็เข้าเรื่องอย่างเร็ว พอตัวลูกโดนจับเท่านั้นแหละ รายการ Halle Berry โชว์ก็มาเต็ม เพราะพอนางกระโดดขึ้นรถ หนังก็ไล่ล่ากันอย่างเมามันส์ ซึ่งทำได้ดีเลยนะ ความตื่นเต้นในสถานการณ์ต่างๆ ถูกเอาออกมาใส่ให้กับหนังอยู่ตลอดเวลาอย่างไม่มีหยุด ซึ่งตอนแรกไม่คิดว่าจะตื่นเต้นได้เยอะขนาดนี้ หายใจหายคอกันเฮือกๆ จนถึงตอนจบ\n\nนักแสดงอย่าง Halle Berry เอาคนดูอยู่ได้ด้วยตัวคนเดียว ตัวละคร คาร์ล่า สามารถจัดการหนังได้ด้วยตัวคนเดียวทั้งเรื่อง ต้องชมนางจริงๆ เพราะทั้งสีหน้าท่าทางแววตาสื่อออกมาถึงความเป็นแม่ที่ไม่ต้องการเสียลูกไปได้อย่างดีมาก ประกอบกับมุมกล้องหลายๆ มุมที่ทำให้สถานการณ์ออกมาเหมือนจริง ต้องชมผู้กำกับไปนตัว\n\nอย่างที่บอก หนังแนวนี้มันออกมาค่อนข้างเยอะแล้ว เนื้อหาหลักของหนังมันเลยไม่ค่อยมีอะไรที่แปลกใหม่เท่าไหร่เรื่องราวพอจะเดาได้ว่าจะจบยังไง แต่หนังก็ทำออกมาด้ค่อนข้างโอเคในระดับนึงในเรื่องของความน่าติดตาม เรียกว่าถ้าดูเอาเพลินก็พอได้อยู่นะ\n\nพูดคุยเพิ่มเติมได้ที่เพจนะครับ >> https://www.facebook.com/DooNangGunMai/\n"}
