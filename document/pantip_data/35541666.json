{"movie_name": "อาม่า", "text": "อาม่า คือหนังที่พังพินาศมหาศาล  ไม่มีอะไรในฮวงซุ้ยเลย  ที่แย่มากคือมุขอุจจาระปัสสาวะ (หนังตลกเรื่องไหนใช้มุขนี้ดูไร้รสนิยมไปเลย)  ตอนที่แย่ที่สุด คือ ฉากด่านตรวจตำรวจ  ไม่รู้จะใส่เข้ามาเพื่อ ??  เนื้อหาไม่ได้เกี่ยวกับอาม่าเลย  เหมือนแค่ต้องการเล่นตลกจำอวดที่ฝืดสนิท  แต่ยาวยืดยาดมาก  แทนที่จะทำบทน้ำหนักเรื่องของอาม่าและความสัมพันธ์ของคนในครอบครัวให้แข็งแรง  กลับไปเสียเวลากับเรื่องไม่เป็นเรื่องแถมไม่ตลกอีกต่างหาก  จังหวะหนังการตบมุขในหนังทำได้ไม่ดีเลย  ตัดต่อแย่เดดแอร์เยอะ   เนื้อเรื่องสะเปะสะปะ  มุขวิ่งหนีผีเชยๆแบบหนังผีไทยสมัยก่อน   ความสนุกของหนังแทบจะเป็นศูนย์\n\n\nคำชม :  ฉากเปิดเรื่องดูดี ถ่ายสวยงาม  กับฉากจบที่หักมุมได้ชวนซึ้ง แต่หนังมันเละเทะจนความดีนิดหน่อยไม่สามารถช่วยชีวิตได้\n\nคำติ  :   หนังเรื่องนี้คือหายนะอย่างแท้จริง  สงสารคนที่เข้าไปดู  และสงสารหนังไทยที่แย่ได้ถึงเพียงนี้  บอกได้เลยเสียดายเงินและเวลา\n\nที่น่าสงสารที่สุด คือ โจ นินนาท ที่มารับบทที่เสียประวัติการทำงานมาก   ส่วนคุณรัดเกล้าไม่น่าสงสารหรอก  เธอคือส่วนดีๆเล็กๆในเรื่องนี้ เช่นเดียวกับแม็กกี้ อาภา\n\n\nหนังไทยจ๋า  ทำได้เพียงไว้อาลัยให้เธอ ...\n\n\n\n\n  46:05 ไว้อาลัย\n\nแก้ไขข้อความเมื่อ 30 สิงหาคม 2559 เวลา 02:25 น."}
