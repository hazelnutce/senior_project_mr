{"movie_name": "คิดถึงวิทยา", "text": "ออกตัวก่อนเลยว่าไม่ได้เกี่ยวข้องหรือมีส่วนได้ส่วนเสียอะไรกับหนัง\nไม่ใช่แฟน GTH และไม่ได้เป็นติ่งพี่บี้ แต่ว่าเชียร์สุดใจเลยจริงๆ (>.<)\n\n\n\nขอบอกตรงๆเลยว่า ตอนแรกเห็นหน้าหนัง (ภาพนิ่ง/โปสเตอร์/ข่าวโปรโมท) แล้วรู้สึกเฉยๆ\nteaser หรือ trailer ก็ไม่ได้ดูมาก่อน เมื่อคืนที่ไปดูรอบกาล่ายังรู้สึกเลยว่าไม่ได้อยากดูเท่าไหร่\nอาจเป็นเพราะหนังเรื่องนี้มีทั้งพี่บี้ ทั้งพลอย เราเลยมโนไปว่า 'ก็แค่ใช้ดาราดึงดูด'\n(บวกกับเข็ดจากเจมส์จิบ้างนิดหน่อยก่อนหน้านี้) ......\n\n\n\n..... แต่พอดูจบออกมา อยากจะบอกว่านี่เป็นหนึ่งในหนังไทยไม่กี่เรื่อง\nที่ทำให้เรารักมากในรอบหลายปี คือ หนังมันโคตรจะ ~feel good~\nนักแสดงทุกคน นักแสดงประกอบ รวมถึงตัวเด็กๆนักเรียนในเรื่อง (ที่ไม่ใช่นักแสดงมืออาชีพ)\nก็แสดงได้อย่างเป็นธรรมชาติ ไม่ทำให้รู้สึกตะขิดตะขวง\n\nแม้ตัวพล็อตเหมือนจะไม่ได้มีอะไรหวือหวา แต่ไม่มีช่วงไหนของหนังที่ทำให้เรารู้สึกว่าน่าเบื่อ หรืออืดอาดยืดยาด\nมุกตลกที่มีมาให้ชุ่มชื่นใจแบบพอดิบพอดี อารมณ์ขันที่ดูเป็นธรรมชาติของทั้งบี้และพลอย\nและที่เป็นสีสันที่สุดเห็นจะเป็นกลุ่มเด็กๆที่เป็นนักเรียน ไม่รู้จะพูดยังไงต่อ....แต่อยากให้ลองไปดูกันจริงๆ\nอย่างน้อยที่สุดหนังเรื่องนี้ต้องทำให้คุณได้ยิ้มแน่นอนค่ะ ^^\n\n\n\n"}
