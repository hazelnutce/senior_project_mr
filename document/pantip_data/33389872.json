{"movie_name": "Run All Night", "text": "[Mini-Review] Run All Night คืนวิ่งทะลวงเดือด (No spoil)\n.\nอาชญากรแห่งบรูคลินและมือปืนมากประสบการณ์ จิมมี่ คอนลอน (เลียม นีสัน) เคยเป็นที่รู้จักในนาม The Gravedigger คิดถึงอนาคตที่สดใสกว่าเดิม เมื่อนานมาแล้วอาชญากรแห่งบรูคลิน ชอว์น แม็กไกวร์ (เอ็ด แฮร์ริส) และ จิมมี่เป็นเพื่อนรักกัน จิมมี่ตอนนี้มีอายุ 55 ปีแล้ว เขากำลังถูกบาปที่เคยก่อในอดีตตามหลอกหลอน รวมถึงตำรวจนักสืบ (วินเซนต์ ดี’โอโนไฟรโอ) ที่ไม่ยอมอ่อนข้อให้จิมมี่มาถึง 30 ปี จนสุดท้ายสิ่งเดียวที่จะปลอบใจจิมมี่ได้ดูเหมือนจะเป็นวิสกี้สักแก้ว แต่เมื่อลูกชาย จิมมี่ ไมค์ (โจเอล คินนาแมน) ตกเป็นเป้าหมาย จิมมี่ต้องเลือกระหว่างอาชญากรรมในครอบครัวที่เขาเลือกกับครอบครัวที่เขาทิ้งไปเมื่อนานมาแล้ว (Cr.majorcineplex.com)\n.\nผลงานเรื่องล่าสุดของป๋า Liam Neeson ที่ยังคงคาแรคเตอร์บู๊แบบดุดันและดราม่าเข้มข้นภายในเรื่อง การันตีวามเข้มข้นจากผู้กำกับคุณภาพ Jaume Collet-Serra ผู้เคยฝากผลงานสุดมันส์ไว้อย่าง Unknown (2011) และ Non-Stop (2014) เรียกได้ว่าเป็นคาแรคเตอร์ติดตากันไปแล้วสำหรับ Liam Neeson ซึ่งภายในภาพยนตร์เรื่องนี้ป๋าเลียมก็ยังคงทำงานถนัดได้มันส์และชวนติดตามอีกเช่นเคย ฉากแอคชั่นไล่ล่ายังคงความดิบ ดุดัน รักษาคุณภาพได้เป็นอย่างดี แม้คิวบู๊จะไม่มีอะไรแปลกใหม่นัก ทว่าหนังได้วางพล็อตดราม่าที่เข้มข้นทั้งเรื่องราวชีวิตของตัวละครหลัก ปัญหาภายในครอบครัวและเพื่อนร่วมอุดมการณ์ในอดีต อีกทั้งใช้สเกลของช่วงเวลาในช่วงข้ามคืนในการดำเนินเรื่อง ทำให้การรับรู้เรื่องราวของผู้ชมเหมือนตามติดการเดินเรื่องภายในหนังไปพร้อมๆกัน และเมื่อได้ดราม่าสุดเข้มข้นที่ขับกล่อมไปกับข้อจำกัดนี้ ก็ยิ่งชวนให้ผู้ชมลุ้นระทึกไปจนถึงท้ายเรื่องแบบไม่รู้ตัว\n.\nMy Score : 7.5/10\n\n"}
