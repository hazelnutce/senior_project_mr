{"movie_name": "Kidnapping Freddy Heineken", "text": "[Mini-Review] Kidnapping Freddy Heineken เรียกค่าไถ่ ไฮเนเก้น (ไม่ Spoil)\n.\n“หนังบอกเล่าคดีลักพาตัวสุดอื้อฉาวในอดีตได้แบบเรียบง่าย แม้การบอกเล่าเรื่องราวเจ้าพ่อธุรกิจอาจไม่หวือหวา แต่การเปิดเผยถึงเรื่องราวของกลุ่มอาชญากรรวมถึงสภาพจิตใจก็ชวนลุ้นระทึกและให้แง่คิดได้เป็นอย่างดี”\n.\nภาพยนตร์ที่สร้างเรื่องราวจริงของคดีเรียกค่าไถ่ที่โด่งดังที่สุดในโลก ซึ่งเกิดขึ้นในวันที่9 เดือนพฤศจิกายน ปี 1983 เมื่ออัลเฟรด \"เฟรดดี้\" ไฮเนเก้น เจ้าของเบียร์ชื่อดังกำลังเดินทางออกจากออฟฟิศแต่ถูกกลุ่มโจรจับตัวไปเรียกค่าไถ่ ซึ่งพวกคนร้ายวางแผนนานถึงสองปีเพื่อให้เป็นอาชญากรรมที่สมบูรณ์แบบที่สุดในโลก Kidnapping Freddy Heineken เก็บรายละเอียดของเหตุการณ์ถ่ายทอดออกมาเป็นหนังดราม่าแอ็คชั่นได้อย่างน่าสนใจ (Cr.majorcineplex.com)\n.\nภาพยนตร์สร้างจากเรื่องจริงจากคดีลักพาตัวสุดอื้อฉาวในประวัติศาสตร์ เรื่องราวการลักพาตัวเจ้าพ่อธุรกิจเบียร์ชื่อดัง Freddy Heineken ที่จะเปิดเผยถึงเรื่องราวเหตุการณ์ที่เกิดขึ้นทั้งหมด ตัวหนังบอกเล่าและให้กลิ่นอายของบ้านเมืองในยุดสมัยนั้นได้เป็นอย่างดี ทั้งเครื่องแต่งกาย อาวุธ และสภาพบ้านเมือง โดยบอกเล่าเหตุการณ์ทั้งหมดผ่านเรื่องราวของกลุ่มอาชญากรผู้ลักพาตัวเป็นหลัก ซึ่งสะท้อนและให้แง่คิดในด้านการวางแผน การทำงานเป็นทีม และลงลึกถึงสภาพจิตใจของผู้ก่อเหตุได้อย่างดี ทว่าประเด็นการบอกเล่าถึงตัวละครหลักอย่าง Freddy Heineken ค่อนข้างตื้นเขิน อาจเนื่องด้วยการไม่สามารถเปิดเผยถึงข้อเท็จจริงบางส่วนที่เกิดขึ้น แต่กระนั้นแล้วบทบาทการแสดงของ Anthony Hopkins ก็ยังน่าประทับใจอยู่ดี\n.\nMy Score : 6.5/10\n\n"}
