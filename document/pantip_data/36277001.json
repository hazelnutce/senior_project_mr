{"movie_name": "สยามสแควร์", "text": "เรื่องนี้พยายามชูความเป็นสยามสแควร์ออกมาเยอะมาก ทั้งๆที่ถ้าตัดความเป็นสยาม โลเคชั่นที่สยาม เรื่องก็ยังเดินต่อไปได้ มีบางจุดที่ขัดแย้งกับความเป็นสยามเสียด้วยซ้ำ\n\n1.เราคิดว่า เมื่อ 30 ปีที่แล้ว ประเทศของเราน่าจะยังไม่มีสถาบันกวดวิชา ต่อให้มีมันไม่น่าจะเป็นรูปแบบเดียวกันปัจจุบัน นี่ต้องย้อนไปสมัยก่อนบุญชูสอบเข้ารามอีกนะ เราเลยไม่เชื่อ\n2.การนินทาเพื่อน การเอาเพื่อนไปพูดแบบเสียๆหายๆ มันไม่ใช่เรื่องหรือสาระอะไรของเด็กกวดวิชา เพราะ relation มันไม่ make sense ที่จะให้ทำแบบนั้น ถึงมีก็จะทำกันเฉพาะเพื่อนในกลุ่ม หรือเพื่อนที่มาจากโรงเรียนเดียวกัน\n3.มิตรภาพในห้องเรียนเล็กๆที่เรียกว่าสถาบันกวดวิชา เราว่าไม่น่าจะแน่นแฟ้น หรือว่ามาสร้างเป็นแก่นเรื่องได้เลย\n\nเราเลยสรุปได้ว่า หนังเรื่องนี้ตอนเป็นโปรเจคต์ใหม่ๆ น่าจะไม่ใช่ สยามสแควร์ เรื่องราวน่าจะเกิดขึ้นที่โรงเรียนใดโรงเรียนหนึ่ง แล้วมีความเชื่อมโยงเกี่ยวกับ friendship หมายถึงทั้งเฟรนด์ชิฟที่เป็นสมุด กับ เฟรนด์ชิฟที่พูดถึงมิตรภาพของเพื่อน\n\nแล้วอะไร คือ สิ่งที่ทำให้รู้สึกว่าหนังเรื่องนี้ควรจะเกิดที่โรงเรียนมากกว่า\n\n1.นิด คือ รุ่นพี่ของเด็กๆทุกคนในยุคปัจจุบัน\n2.อ.ประพันธ์ (คนที่นิดเอาไปพูดนินทาดาว) น่าจะเป็นครูที่โรงเรียนนี้นี่แหล่ะ\n3.ดร.มานพ พ่อของเติร์ก ก็เป็นครูในยุคปัจจุบัน ไม่ก็ภารโรง เพราะต้องยกโต๊ะด้ายแดงไปทิ้งตลอด\n4.แล้วโรงเรียนกวดวิชา เอาจริงๆ เวลากลางค่ำกลางคืน เค้าจะเปิดให้เดินเข้าไปผูกด้ายแดงกันมั๊ย สติ!!\n\nแต่ที่ต้องมาเป็น สยามสแควร์ เราคิดว่าน่าจะเป็นเพราะ พล็อตผีในโรงเรียนมันเยอะแล้ว เยอะจนล้นตลาด เลยลองเปลี่ยนมาเป็นสถาบันกวดวิชาที่อยู่ที่ไหนสักแห่งมาแล้วนานๆ ซึ่งก็ไม่พ้น สยามสแควร์ แต่เราไม่อินกับสยามสแควร์จริง\n\nมาลองดูเกี่ยวกับพล็อตเรื่อง คนเจอผี --> ผีมีปม --> คนช่วยกันแก้ปมให้ผี --> ผีหายไป --> จบ ใหม่เหรอ?  มันก็คือสูตรหนังผีทั่วๆไปเรื่องหนึ่ง\n\nแต่มันเก๋ตรงที่ \"ข่าวลือมันน่ากลัวกว่าผีเสียอีก\" นี่แหล่ะ\n\nแก้ไขข้อความเมื่อ 29 มีนาคม เวลา 14:11 น."}
