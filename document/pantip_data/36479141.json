{"movie_name": "Alien: Covenant", "text": "ผู้กำกับ Ridley Scott ยังคงสานต่อประเด็นเดิมจาก Prometheus ใน Alien: Covenant ที่ว่าด้วยผู้สร้าง จน Alien กลายเป็นแค่ส่วนประกอบของหนัง\n\nการที่หนังใช้ชื่อว่า Alien: Covenant ที่หมายถึงหีบแห่งพันธะสัญญาในศาสนาคริสต์ ทำให้ ผู้สร้างในหนังมีความหมายไปถึง พระเจ้านั่นเอง (หนังยังใส่สัญลักษณ์มากมายทั้งภาพวาด, เพลง, รวมถึงบทกลอนในหนังที่สื่อมาที่ประเด็นนี้)\n\n\n\nเรื่องราวง่ายๆในภาคนี้ก็คือ ยานอวกาศชื่อ Covenant ที่มีเป้าหมายในการขนตัวอ่อนมนุษย์และมนุษย์กลุ่มหนึ่งไปตั้งรกรากที่ดาวเคราะห์อันห่างไกล ถูกรบกวนโดยระเบิด Neutrino จนลูกเรือถูกปลุกขึ้นมาพร้อมกับความตายของกัปตัน\n\n\nพวกเขาได้รับสัญญานประหลาดไปลงที่ดาวเคราห์ดวงหนึ่งที่มีแนวโน้มว่าจะอาศัยอยู่ได้ ด้วยความกลัวที่จะต้องกลับไปนอนหลับยาวอีก 7 ปี เพื่อไปที่ดาวเป้าหมาย พวกเขาจึงเลือกทางลัดที่จะไปสำรวจดาวดวงนี้แทน\n\n"}
