{"movie_name": "L.O.R.D. : Legend of Ravaging Dynasties", "text": "L.O.R.D. : Legend of Ravaging Dynasties (ไม่สปอยเนื้อหาสำคัญ)\n.\nภาพยนตร์แอคชันแฟนตาซีฟอร์มยักษ์จากแดนมังกร โดยตัวหนังถ่ายทำด้วยเทคนิคโมชั่นแคปเจอร์ตลอดทั้งเรื่องอีกทั้งยังเป็นภาพยนตร์ที่ใช้เทคนิคถ่ายทำนี้เรื่องแรกของจีนอีกด้วย นอกจากนี้ผู้ชมจะได้เห็นซูเปอร์สตาร์มาประชันบทบาทกันภายในเรื่อง ไม่ว่าจะเป็น ฟ่านปิงปิง และ คริส วู หรือ อู๋อี้ฝาน อดีตศิลปินบอยแบนด์วง EXO พร้อมทั้งนักแสดงอื่นๆอีกมากมาย เนื้อเรื่องกล่าวถึงมหากาพย์สงครามของเหล่าจอมเวทย์ กับการช่วงชิงความเป็นหนึ่งของพิภพ กำกับภาพยนตร์โดย Jingming Guo (Tiny Time (2013))\n.\nภาพยนตร์แอคชันแฟนตาซีฟอร์มยักษ์ที่รวมเหล่าซูเปอร์สตาร์จากแดนมังกรมาอย่างคับคั่ง ตัวหนังถ่ายทำด้วยเทคนิคโมชั่นแคปเจอร์ (งานภาพ CG ที่ถอดเค้าโครงใบหน้ามาจากตัวนักแสดงจริง) ทำให้งานภาพคล้ายคลึงกับภาพยนตร์แนวแอนิเมชั่นอยู่พอสมควร ด้านงานภาพภายในเรื่องนี้เป็นอะไรที่บ้าคลั่ง ชวนตะลึงและตระการตามาก ทุกๆการเคลื่อนไหวของตัวละครและองค์ประกอบภายในฉากช่างลื่นไหลและลงรายละเอียดได้อย่างโหดเหี้ยม ไม่ว่าจะเป็นรอยกระบนใบหน้า การเคลื่อนไหวของยอดหญ้า หรือแม้แต่การพลิ้วไหวของเส้นผมตัวละครรายละเอียดเหล่านี้จัดว่ายอดเยี่ยมมากๆ เรียกได้ว่าเป็นการชมภาพยนตร์งานภาพสุดสมจริงอย่าง Final Fantasy ผ่านมหากาพย์สงครามสเกล The Lord of the Rings ก็ว่าได้ ทว่าด้วยจำนวนของตัวละครที่ค่อนข้างมาก ทำให้การบอกเล่าเนื้อหาและการเชื่อมโยงในจุดต่างๆอาจค่อนข้างกว้างอยู่พอสมควร ทั้งนี้คงต้องติดตามและเชื่อมโยงกันต่อในภาคถัดไป นับได้ว่าเป็นการเปิดปฐมบทมหากาพย์สงครามได้ชวนขนลุกจริงๆครับ\n.\nMy Score : 9.0/10\n\n\nแก้ไขข้อความเมื่อ 24 ตุลาคม 2559 เวลา 21:45 น."}
