{"movie_name": "Kedi", "text": "รีวิว : KEDI เมืองแมว... นี่มันหนังทาสแมวชัดๆ\nไปเที่ยวอิสตัลบูล ผ่านสายตาเจ้าแมวกันเถอะ\n[**No Spoil เพราะมันไม่มีอะไรให้สปอยล์ 555555]\n\nหนังเรื่องนี้เป็นหนังแนวสารคดี\nตามติดชีวิตแมวและชาวเมืองในอิสตัลบูล ในประเทศตุรกี\nซึ่งขึ้นชื่อว่าเป็นเมืองที่มีแมวเยอะมากกกกกกกก\nมีประวัติความเป็นมา การอยู่ร่วมกันนานนับ 1,000 ปี !!\n\nในหนังเรื่องนี้คุณจะได้เห็นแมวเป็นร้อยตัว\nและแต่ละตัวก็จะมีเอกลักษณ์ นิสัยใจคอที่ต่างกัน\nและแน่นอน ความน่ารักและเสน่ห์ของพวกมันก็เฉพาะตัวไม่ซ้ำใคร\n\nหนังเดินเรื่องเรียบๆ เนือยๆตามแบบฉบับหนังสารคดี\nบอกตรงๆว่าไปดูมาตอนเย็นๆดึกๆก็มีเกือบหลับเหมือนกัน\nแต่ได้ความน่ารักของเจ้าแมวมาดึงสติไว้\n#เอ๊ะหรือจะสติหลุดเพราะความน่ารักยิ่งกว่า\n\n\n\nเนื้อเรื่องโฟกัสไปที่แมวตัวเด่นๆของเมืองทั้ง 7 ตัว\nพาไปดูวิถีชีวิตคนคนในเมือง การอยู่ร่วมกันของคนกับแมว\nสัมภาษณ์คนในท้องถิ่น เพื่อฟังความคิดเห็น และความรู้สึก\nถึงการการคลุกคลี การชีวิตร่วมกันกับพวกแมวทั้งหลาย ว่ามีผลกับชีวิตอย่างไรบ้าง ?\n\nซึ่งชาวเมืองอิสตัลบูล และเจ้าแมวทุกตัวที่เผยโฉมให้เราเห็น\nก็ได้ถ่ายทอดอารมณ์แทนทาสและเจ้านายทั้งโลก\nว่าผู้คนให้อะไรแก่พวกแมว และแมวให้อะไรพวกเขา..\nทำไมพวกเขาถึงอยู่ด้วยกันอย่างมีความสุข\n\nหนังเรื่องนี้ไม่ใช่แค่ตัวแทนระหว่างคนกับแมวเท่านั้น\nแต่เป็นสารแทนความรู้สึกคนกับสัตว์ทั้งโลก\nรวมถึงคนกับคนเช่นกัน..\n\nConfirm ว่าไม่มีฉากทารุณกรรมสัตว์ใดๆในเรื่อง\nและมั่นใจว่าไม่มีการฝืนบังคับใจน้องเหมียวให้ถ่ายทำอิริยาบทต่างๆ\nเพราะภาพที่ออกมันดูเป็นธรรมชาติมากๆ\nชื่นชมความพยายามของทีมงานสุดๆ ที่ตามเก็บภาพเจ้าเหมียวมาขนาดนี้\n\nสรุป... ชอบครับ แม้เป็นคนไม่ค่อยชอบดูหนังสารคดี\nแต่เรื่องนี้ทำให้เพลินและยิ้มไปมันได้\nใครตั้งใจจะไปดูแมวก็ดูให้เต็มที่ โผล่แทบทุกเฟรม  55555\n#แมวเยอะและน่ารักมากจริงๆ 55555+\n\nEdit : มีฉายเฉพาะ SFไม่กี่สาขาเท่านั้นนะครับ\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจไม่ใช่โปรดของคุณ\n\n\n\n\nแก้ไขข้อความเมื่อ 14 มิถุนายน เวลา 22:58 น."}
