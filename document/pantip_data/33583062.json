{"movie_name": "Avengers: Age of Ultron", "text": "[Mini-Review]หนังเข้าใหม่ประจำสัปดาห์ : Avengers: Age of Ultron อเวนเจอร์ส: มหาศึกอัลตรอนถล่มโลก (ไม่สปอยล์)\n.\n“หนังพาดำดิ่งสู่สภาพจิตใจและพิสูจน์ความเป็นทีมได้อย่างชาญฉลาด การเพิ่มตัวละครใหม่ๆยิ่งช่วยเพิ่มอรรสรถและความน่าติดตามในสงครามภาคถัดไปขึ้นไปอีก”\n.\nเมื่อ โทนี่ สตาร์ค (โรเบิร์ต ดาวนี่ย์ จูเนียร์) ริเริ่มโปรแกรม \"เพื่อสันติภาพ\" ที่ถูกพักไว้ขึ้นใหม่อีกครั้ง เหตุการณ์ก็กลับผิดพลาดและเลวร้ายเกินคาดเดา งานนี้ ไอรอนแมน, ธอร์ (คริส เฮมสเวิร์ธ), ฮัลค์ (มาร์ค รัฟฟาโล่), และเหล่าซูเปอร์ฮีโร่ทีมอเวนเจอร์สต้องกลับมารวมตัวพิทักษ์โลกกันอีกครั้งแล้ว! ขณะที่ชะตาของโลกมนุษย์กำลังแขวนอยู่บนเส้นด้าย เหล่าอเวนเจอร์สจะต้องฝ่าด่านทดสอบสุดท้าทายและยากเกินบรรยาย เพราะศัตรูคราวนี้แข็งแกร่งเกินใคร! พวกเขาต้องต่อสู้กับ อัลตรอน (เจมส์ สเปเดอร์) หุ่นยนต์อัจฉริยะตัวร้ายที่หมายทำลายเผ่าพันธุ์มนุษย์ให้สิ้นซาก และเส้นทางการต่อสู้ในครั้งนี้ ทีมอเวนเจอร์สจะได้พบกับเหล่าคนปริศนาที่ไม่อาจคาดเดาฝ่ายได้ การต่อสู้อันยิ่งใหญ่ครั้งใหม่ที่รวมดาวซูเปอร์ฮีโร่สุดแข็งแกร่งกำลังจะเริ่มขึ้นแล้ว! (Cr.majorcineplex.com)\n.\nภาคต่อของการรวมทีมเหล่าฮีโร่มหากาฬจากค่าย MARVEL โดยในภาคนี้มีการเพิ่มตัวละครใหม่ๆจากใน Comics เพื่อปูพรมเรื่องราวสู่มหาสงครามการแย่งชิง Infinity Gems ในภาคถัดไป ตัวหนังดำเนินเรื่องด้วยการบอกเล่าความสามารถหลักๆของแต่ละตัวละคร อีกทั้งยังบอกถึงความสัมพันธ์ระหว่างตัวละครด้วยกันอีกด้วย การนำความสามารถของตัวละครและอุปสรรคที่เหล่า Avengers ต้องพบมาใช้ในการบอกเล่าภูมิหลังในอดีต และพิสูจน์สภาพจิตใจรวมถึงความเป็นอันหนึ่งอันเดียวกัน คือความหนักแน่นและสเน่ห์ของตัวภาพยนตร์ในภาคนี้ ด้านงานภาพและ CG ยังอลังการงานสร้างรักษามาตรฐานไว้เช่นเคย สำหรับภาคนี้จะมี Mid Credit ให้ผู้ชมตั้งแต่จบรายชื่อตัวละครหลักเลยครับ ไม่ต้องรอจนจบ End Credit แต่อย่างใด\n.\nMy Score : 9.0/10\n\n\nแก้ไขข้อความเมื่อ 30 เมษายน 2558 เวลา 00:56 น."}
