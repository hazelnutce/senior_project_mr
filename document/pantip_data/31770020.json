{"movie_name": "Delivery Man : ผู้ชายขายน้ำ", "text": "ในชีวิตของผู้ชายที่ดูไม่เอาไหน ทำอะไรก็ดูจะไม่มีดี ขับรถส่งเนื้อก็มักจะไปสายเป็นประจำ ทำมาหาอะไรก็ไม่เคยประสบความสำเร็จ ความภูมิใจในตัวเองไม่มี มีแต่หนี้สิน แต่เขารักผู้หญิงอยู่คนหนึ่งที่เขาเองก็ไม่รู้ว่าจะทำยังไงให้เธอภูมิใจในตัวเขาได้ เมื่อเขามักหายหัวไปบ่อยๆ และเขาเป็นคนไม่มีเป้าหมายในชีวิต\n\nแต่พออยู่มาวันหนึ่ง เมื่อเขาได้รับรู้จากเธอว่ากำลังท้องกับเขา แน่ล่ะ นี่มันหายนะชัดๆ สำหรับผู้ชายที่ยังไม่ได้พร้อมกับเรื่องแบบนั้น ไม่พอ ยังมีคนมาแจ้งข่าวว่าวีรกรรมขายน้ำอสุจิในอดีต ทำให้เขาเป็นพ่อของลูกถึง 533 คน! “Delivery Man” เล่าเรื่องของผู้ชายคนนั้น\n\n\nเขาเข้าไปทำตัวเป็นเทพพิทักษ์ของลูกๆ บางคน ช่วยเหลือให้พวกเขาได้เดินข้ามผ่านอุปสรรคบางอย่างไปได้ แต่แล้วไม่นานเขาก็กำลังจะสะดุดตัวเองอีกครั้ง เมื่อการเอาตัวเองถลำลึกเข้าไปสัมผัสกับเด็กๆ มากขึ้นเรื่อยๆ พร้อมๆ กับที่เขาต้องการเงินเพื่อใช้หนี้ของตัวเอง\n\nคุณอาจจะได้พบว่า มันดีกว่าคาดหวังเสียอีกนะครับ หนังมีประเด็นที่น่าสนใจ มีอะไรมากกว่าที่ให้เรามาตอนดูตัวอย่าง น้ำตาอาจจะซึมๆ ออกมาบ้าง ก็ปล่อยให้มันซึมไปเถอะครับ\n\nอ่านเพิ่มเติม ที่ http://bit.ly/1gjvDxl\n"}
