{"movie_name": "รีวิว หนังเรื่อง Delivery Man", "text": "Delivery Man\n\nให้ 9/10 แนว Comedy Drama เรื่องราวของชายสุดเห่ยคนนึงที่เคยบริจาคสเปิร์มไปเมื่อ 20 ก่อน แล้วอยู่ดีๆก็มารู้ว่ามีเด็ก 142 คนจากทั้งหมด 533 คน เรียกร้องเป็นคดีที่พบตัวเขาในฐานะพ่อ\n\nเป็นหนังครอบครัวที่ Feel Good มากค่ะ ดูแล้วอบอุ่นหัวใจมาก เสื้อหนาวเอาเข้าไปในโรงมิต้องใส่เลยแต่เอาไปซับน้ำตาแทน... หนังดำเนินเรื่องดีมีการ set up และ pay off ตอบในส่วนที่ยกขึ้นมานำเสนอ ไม่เล่าอะไรตรงมากแต่ตอบโจทย์ ซึ่งถือว่าดี และทุกตัวละครมีมิติ มีที่มาที่ไป มีเรื่องราว ในตัวของมันเอง ทำให้คนดูเข้าใจและเรียนรู้นิสัยตัวละครต่างๆได้ค่อนข้างชัด เขียนบทได้ดีมาก (ถ้าเทียบกับ Non-Stop ที่เพิ่งดูไปแล้ว จะไม่มีมิติของตัวละครเลยค่ะ บทรั่วเยอะ แต่ดูเอามันส์อย่างเดียวก็สนุกละค่ะ คนละแนวกัน)\n\nหนังดูสบายๆไม่ต้องคิดเยอะ เพราะไม่ได้นำเสนอในมุมที่เครียด แต่นำเสนอในแง่บวก และขำขันแต่ไม่ได้ฮากระจายหรือลามก มีข้อคิดสอดแทรก และชี้ให้เห็นความสำคัญของสถาบันครอบครัว Vince Vaughn เล่นได้เห่ยดี (เหมือนกับในหลายเรื่องที่เขาเล่น 555) ลูกๆในเรื่อง แหม่ หล่อๆกันทั้งน๊านนนนเลยด้วยอ่ะ! สรุปแล้วชอบอ่ะ ทั้งหนังและคนที่เล่นเป็นลูกๆ 5555\n\nหนังเรื่องนี้กำกับและเขียนบทโดย Ken Scott ค่ะและสร้างมาจากหนังเรื่อง Starbuck (2011) ผลงานของผู้กำกับคนเดียวกันค่ะ แต่เรื่องเก่ารู้สึกว่าจะเป็นหนังแคนนาดาแต่พูดภาษาฝรั่งเศส อิชั้นยังไม่เคยดู แต่ดูจาก Trailer แล้ว เรียกได้ว่าสร้างออกมาแบบเดิมเป๊ะๆ ค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
