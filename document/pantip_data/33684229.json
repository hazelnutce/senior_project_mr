{"movie_name": "Tomorrowland", "text": "[Mini-Review] หนังเข้าใหม่ประจำสัปดาห์ : Tomorrowland ผจญแดนอนาคต (ไม่สปอยล์)\n.\n“หนังให้นิยามของคำว่า\"จินตนาการสำคัญกว่าความรู้\"ได้อย่างน่าสนใจ การเนรมิตฉาก Tomorrowland ทำได้ชวนตระการตา ไม่แพ้ปรัญชาและเนื้อหาเสียดสีสังคมในยุคปัจจุบัน”\n.\nเมื่อโชคชะตาบันดาลให้พานพบกัน เคซี่ย์ นิวตัน (บริตต์ โรเบิร์ตสัน) เด็กสาวปราดเปรื่อง ผู้เต็มไปด้วยความใคร่รู้ในวิทยาศาสตร์ ได้มาพบกับอดีตเด็กหนุ่มอัจฉริยะนักประดิษฐ์ แฟรงค์ วอล์คเกอร์ (จอร์จ คลูนีย์) ผู้ท้อแท้และอ่อนแรงจากความผิดหวัง ทั้งคู่ต้องเผชิญหน้ากับภารกิจที่เต็มไปด้วยอันตราย เพื่อเปิดเผยปริศนาของสถานที่อันลึกลับแห่งหนึ่งที่อยู่ระหว่างเวลาและช่องว่างยากเกินหยั่งถึง ทว่ายังคงอยู่ในความทรงจำที่เหลืออยู่ของพวกเขา และที่แห่งนั้นมีชื่อว่า \"แดนอนาคต\" (majorcineplex.com)\n.\nภาพยนตร์เรื่องล่าสุดจากค่าย Disney ผลงานการกำกับภาพยนตร์โดย Brad Bird ผู้เคยฝากผลงานคุณภาพไว้อย่าง The Incredibles (2004) และ Mission: Impossible - Ghost Protocol (2011) หนังเล่าเรื่องผ่านเรื่องราวชีวิตของเด็กหนุ่มอัจฉริยะและสาวน้อยมหัสจรรย์ในช่วงต้น ก่อนจะพาเปิดโลกจินตนาการสุดล้ำนามว่า Tomorrowland โดยหนังได้บอกเล่าเรื่องราวของตัวละครผ่านการเสียดสีสังคมอย่างระบบการศึกษาและความกลัวต่อความไม่รู้ อีกทั้งยังสอดแทรกแง่คิดในด้านการคิดบวกและเปิดจินตนาการได้อย่างมีสเน่ห์และน่าสนใจ ด้านงานภาพชวนตื่นตาตื่นใจมาก ทุกจินตนาการสามารถเกิดขึ้นได้ตามรากฐานคำพูดของไอสไตน์และการเนรมิตฉากเกินจะบรรยายตามแบบฉบับของ Disney แม้ว่าการบอกเล่าปรัชญาและที่มาของปัญหาในช่วงท้ายอาจดูฉาบฉวยไปบ้าง แต่เมื่อได้บทบาทการแสดงของทีมนักแสดงและงานภาพสุดล้ำดังที่กล่าวไปข้างต้น ก็ไม่ได้ทำให้สเน่ห์และความน่าสนใจใน Tomorrowland ลดลงแม้แต่น้อย\n.\nMy Score : 8.0/10\n\n"}
