{"movie_name": "Skin Trade", "text": "มินิรีวิว Skin Trade คู่ซัดอันตราย (ไม่สปอยล์)\n.\n“หนังตีแผ่ปัญหาการค้ามนุษย์ได้อย่างน่าสนใจ ศิลปะการต่อสู้ของไทยถูกถ่ายทอดร่วมกับฝั่งตะวันตกได้อย่างลงตัว แม้มุมกล้องค่อนข้างแย่แต่คิวบู๊ของนักแสดงก็ยังสร้างความระทึกให้หนังได้อย่างดี”\n.\nนิค แคสสิดี้ (ดอล์ฟ ลันด์เกรน) ตํารวจนิวยอร์ค และ โทนี่ วิทยกุล (จา-พนม ยีรัมย์) ตํารวจไทย ต่างทําการสืบสวนคดีเดียวกันแต่จากคนละมุมโลก วิคเตอร์ ดราโกวิช (รอน เพิร์ลแมน) และครอบครัวในข้อหาอาชญากรรมข้ามชาติ ตอนตํารวจเข้าจับกุมที่ท่าเรือนิวเจอร์ซี่ย์ นิค ฆ่า อังเดร ลูกชายคนสุดท้องของวิคเตอร์ตายโดยไม่ตั้งใจ วิคเตอร์ถูกจับกุมแต่ใช้เส้นสายทําให้รอดจากคุก ลูกชายของวิคเตอร์อีกสองคนตามจึงไปล้างแค้นนิค ด้วยการเผาบ้านฆ่าภรรยาและลูกสาวของนิคต่อหน้าต่อตา นิคเจ็บปางตายแต่รอดมาได้อย่างปาฏิหาริย์ แต่นิคไม่ใช่ตํารวจแสนดีคนเดิมอีกต่อไป บาดแผลจากไฟที่แผดเผาบนใบหน้านิค ยังไม่ร้อนแรงเท่าความแค้นที่ลุกลามในใจ ขบวนการตามล่าข้ามโลกมากรุงเทพฯ เพื่อกําจัดวิคเตอร์จึงได้เริ่มขึ้น (Cr.majorcineplex.com)\n.\nผลงานการร่วมทุนสร้างระหว่างไทยและแคนาดา อีกทั้งเป็นการรับบทแสดงนำร่วมกันของจาพนม ยีรัม หรือ Tony Jaa และ Dolph Lundgren จาก The Expendables ทั้งสามภาค อีกทั้งยังได้ Ron Perlman จาก Hellboy มาร่วมแสดงอีกด้วย กำกับภาพยนตร์โดย เอกชัย เอื้อครองธรรม ตัวหนังมีพล็อตเรื่องที่น่าสนใจมาก หนังได้นำเอาประเด็นปัญหาทางสังคมในแถบบ้านเราอย่างปัญหาการค้ามนุษย์มานำเสนอได้อย่างน่าสนใจ ภายในเรื่องนี้เราจะได้เห็นบทบาทการแสดงของ จาพนม ที่มีมิติของอารมณ์มากขึ้นกว่าเรื่องก่อนๆ โดยคิวบู๊ยังคงรักษามาตรฐานและสามารถเข้าขาบ้าระห่ำร่วมกับ Dolph Lundgren ได้อย่างกลมกล่อม ทว่าดนตรีประกอบและมุมกล้องค่อนข้างทำลายจุดเด่นข้างต้นไปพอสมควร บางฉากยังไม่สามารถสร้างอารมณ์ร่วมหรือถ่ายทอดลีลาการต่อสู้ได้เท่าใดนัก โดยภาพรวมแล้วแม้องค์ประกอบปลีกย่อยอาจไม่ลงตัวไปบ้าง แต่บทหนังและลีลาการต่อสู้ของนักแสดงก็ยังสามารถสร้างความบันเทิงได้อยู่พอสมควรครับ\n.\nMy Score : 6.5/10\n\n"}
