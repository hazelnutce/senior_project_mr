{"movie_name": "47 Ronin", "text": "มีโอกาสได้มาดูหนังฝรั่งผสมเอเชียอย่าง ’47 Ronin’ แล้วหยิบมาเล่าให้ทุกคนได้อ่านกันครับ ผกก. Carl Rinsch เล่าเรื่องที่หยิบตำนานเก่าแก่ในดินแดนญี่ปุ่นมาเล่าใหม่ ใส่ตัวเอกเป็น “คนนอก” เข้าไป นำเสนอในรูปแบบดราม่าผสมแอ็คชั่น โดยที่พูดกันด้วยภาษาอังกฤษ แต่ตัวแสดงเป็นญี่ปุ่นกันเกือบทั้งเรื่อง\n\nไค คือชื่อของบุรุษเลือดผสมผู้เติบโตในป่าที่น่าหวาดกลัว ก่อนจะเข้ามาอยู่ในวังของอาซาโนะ เจ้าเมืองอาโกะผู้มองเห็นบางอย่างในตัวเขา กลายเป็นเพียง “คนนอก” ที่รักกับมิกะ ลูกสาวเจ้าเมือง ต้องอยู่กับความรักที่ดูเป็นไปไม่ได้และการไม่เป็นที่ยอมรับเพราะเขาไม่ใช่ญี่ปุ่น แต่เพราะครั้งเดียวที่องค์จักรพรรดิได้เห็นเขา กลับทำให้เมืองนี้ต้องตกอยู่ในความหม่นมัว\n\nเมื่อเมืองนี้เสียเจ้าเมืองไป และซามูไรต่างๆ กลายเป็นโรนิน ต่างคนต่างระหกระเหินและรอวันกลับมารวมตัวชำระแค้น…\n\n\n1) หนึ่งเป็นคนนอกที่มีความดีเกาะกุม เขาต่อสู้เพื่อความรัก ขณะที่โรนินที่เหลือต่อสู้เพื่อกอบกู้เกียรติ/ศักดิ์ศรี\n\n2) 47 Ronin คือตำนานที่ยิ่งใหญ่ของซามูไรผู้ไร้นาย มีคีอานู รีๆส์ เป็น \"คนนอก\" เพียงผู้เดียวแต่คือคนสำคัญในภารกิจนี้\n\n3) แต่ #47Ronin ดำเนินเรื่องแบบเรียบเรื่อยอยู่สักหน่อย ไร้ปมที่ซับซ้อน ไล่ทีละเปลาะ CG โอเค เพลงประกอบใช้ได้ นักแสดงญี่ปุ่นเพียบ\n\n4) หลายคนบอกจะหลับ แต่ผมยังดูได้เพลินๆ ไม่มีหาวสักแอะ\n\nเพราะฉะนั้น ผมเลยขอให้คะแนนที่ 3/5 นะครับ\n\nอ่านเพิ่มเติม ที่ http://bit.ly/1c4o0Ej\n"}
