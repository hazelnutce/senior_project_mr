{"movie_name": "CHAPPIE แชปปี้ จักรกลเปลี่ยนโลก", "text": "[Mini-Review] Chappie จักรกลเปลี่ยนโลก (No spoil)\n.\nฝากผลงานเอาไว้อย่างดีเยี่ยมกับ District 9 และ Elysium นีล บล็อมแคมป์ กลับมาอีกครั้งกับภาพยนตร์แอคชั่น-ไซไฟ-ทริลเลอร์ ไอเดียล้ำเลิศพร้อมสร้างความซึ้งปนมันส์ไปกับหุ่นยนต์ที่เปี่ยมด้วย \"จิตใจ\" อย่าง \"แชปปี้\" หุ่นยนต์ตำรวจที่ถูกอาชญากรขโมยไป และบรรจุโปรแกรมชนิดใหม่เข้าไป ทำให้แชปปี้กลายเป็นหุ่นยนต์ตัวแรกที่สามารถ \"คิดวิเคราะห์\" และ \"รู้สึก\" ได้เยี่ยงมนุษย์ ทว่าท่ามกลางพลังอันแข็งแกร่งของเหล่าหุ่นยนต์ตัวร้ายที่ครุกรุ่นขึ้น กลับเห็นแชปปี้เป็นอันตรายต่อชาติพันธุ์ และพวกมันก็จะไม่หยุดตามล่าเขาเพื่อคงความแข็งแกร่งของเผ่าพันธุ์และมั่นใจว่า \"จุดอ่อน\" จะถูกกำจัดให้สิ้นซาก! (Cr.majorcineplex.com)\n.\nผลงานล่าสุดของผู้กำกับ Neill Blomkamp ผู้เคยฝากผลงานคุณภาพไว้อย่าง District 9 (2009) และ Elysium (2013) อีกทั้งยังได้ดาราแม่เหล็ก Hugh Jackman และ Dev Patel จาก Slumdog Millionaire (2008) มาร่วมบอกเรื่องราวของหุ่นยนตร์มหัสจรรย์ “CHAPPIE” แม้หน้าหนังดูคล้ายหนังสูตรสำเร็จหรือไซไฟแฟนตาซีเบาสมอง แต่เนื้อเรื่องกลับเป็นเช่นนั้นไม่ ด้วยสไตล์และรูปแบบการเล่าเรื่องของผู้กำกับหนังกลับหนักแน่นไปด้วยหลักมนุษยธรรมและความถูกต้อง เบื้องลึกในจิตใจ และดราม่าที่ทำเอาน้ำตาซึมได้ง่ายๆ โดยผู้กำกับได้สร้างสรรค์ผลงานโดยการใส่สีสันเพื่อสร้างความโดดเด่น มีการดึงจุดเด่นและโลเคชั่นจากผลงานการกำกับเรื่องก่อนหน้ามาผสมผสานและบอกเล่าได้อย่างลงตัว ด้าน CG ภายในเรื่องมีความสมจริงและเป็นธรรมชาติมาก และเมื่อได้ประเด็นหลักที่หนังต้องการนำเสนออย่างการปลูกฝัง และการเลือกใช้ชีวิต นั่นยิ่งที่ให้ CHAPPIE เป็นมากกว่าหุ่นยนต์ที่มีชีวิตและหุ่นยนต์ตัวอื่นๆในภาพยนตร์รูปแบบคล้ายกัน\n.\nMy Score : 9.0/10\n\n"}
