{"movie_name": "Sing Steet", "text": "พอรู้มาว่า Sing Street เป็นหนังดนตรีของจอห์น คาร์นี่ย์  ที่ทำ Begin Again\nและด้วย Feedback ที่ดีมากๆจากเพจรีวิวต่างๆ ผมจึงไม่รอช้าที่จะไปดูครับ\n\nตอนแรกคาดหวังไว้สูงเลยนะ แต่ไม่คิดว่าแค่ครึ่งเรื่องแรก มันทำให้ผมเทใจให้เลย เกินความคาดหวังเอามากๆ\n\nตัวละครมันลงตัวและ มีความเฉพาะตัวในทุกๆคาแรกเตอร์ ที่จริงชอบความแย่งซีนของทุกตัวในเรื่อง 555  \nปมปัญหาในเรื่องมันเยอะแยะมากเลยนะ แต่หนังเล่าออกมาได้อย่างมีสเน่ห์มาก\n\nจำไม่ได้ว่ามีเรื่องไหนมั้ย ที่เราดูแล้วแทบอยากโยกตอนเพลงไว น้ำตาคลอตอนเพลงช้า\nเราเคยดู Begin Again และมีเพลงโปรดที่ยังฟังเป็นประจำ แต่กับเรื่องนี้ เพลงที่พระเอกของเรื่องแต่งออกมาจากสิ่งที่เขาเจอ\nมันทำให้เราตั้งใจฟัง และอินกับมันมากๆ แล้วมันก็โคตรเพราะ ฟังง่าย  เข้าถึงง่าย จับอารมณ์คนดูได้ทั้งโรงเลย\nเสียงร้องของพระเอกลงตัวกับหนังแบบไม่มากไม่น้อยไป ดีทุกเพลงจริงๆ  \n\nยิ้มตาม หัวเราะตาม น้ำตาก็มาตาม และได้แรงบัลดาลใจชีวิตมากมายเลยครับ\nสำหรับผมเป็นหนังที่ดีที่สุดในรอบปีนี้ได้เลยมั้ง แอบเสียดายรอบน้อยมาก\n\nคือไปดูมาแล้วไม่รู้จะเอาไปคุยกับใคร ไม่เคยรีวิวหนังมาก่อน ลองมาตั้งดู ยังไงพูดคุยกันได้นะครับ^^\n\nปล. [Spoil] คลิกเพื่อดูข้อความที่ซ่อนไว้\n"}
