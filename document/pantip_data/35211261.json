{"movie_name": "Warcraft: The Beginning", "text": "อภิมหาเกมสุดดังจากค่าย Blizzard ในที่สุดก็ได้ฤกษ์นำมาดัดแปลงเป็นภาพยนตร์แอ็กชันแฟนตาซีสุดอลังการครับ\nเรื่องราวของเหล่าออร์คที่จำต้องละทิ้งบ้านเกิดที่กำลังจะดับสูญมาเสาะหาโลกใหม่ แต่ที่แห่งนั้นก็มีเผ่าพันธุ์มนุษย์อาศัยอยู่ ทางฝ่ายมนุษย์ก็กลัวอสูร ส่วนฝ่ายอสูรก็ต้องต่อสู้เพื่อความอยู่รอด จึงทำให้มหาสงครามระหว่างเผ่าพันธุ์อุบัติขึ้น\nหนังได้ Duncan Jones เจ้าของผลงานหนังไซไฟล้ำจินตนาการอย่าง Moon และ Source Code มานั่งแท่นกำกับครับ โดยเขาลงมือเขียนบทร่วมกับ Charles Leavitt (Blood Diamond และ In the Heart of the Sea) และได้ Chris Metzen ผู้สร้างสรรค์เรื่องราวฉบับเกมมาสร้างพล็อตให้กับฉบับหนังนี้ด้วย\nส่วนดาราก็นำโดย Travis Fimmel (ซีรี่ส์ Vikings), Paula Patton (Mission: Impossible - Ghost Protocol), Ben Foster (Pandorum และ Inferno) และ Dominic Cooper (Dracula Untold)\nมีเกร็ดหนังอยู่อันหนึ่งที่ผมชอบมากๆ คือ มีผู้กำกับคนหนึ่งติดต่อไปที่ค่าย Blizzard เพื่อขอซื้อลิขสิทธิ์ Warcraft มาทำเป็นหนังครับ\n... ชื่อของผู้กำกับคนนั้น คือ Uwe Boll!\nปรากฏว่าตัวแทนของ Blizzard ตอบกลับไปว่า \"เราจะไม่ขายลิขสิทธิ์ให้กับคุณ \"โดยเฉพาะอย่างยิ่งกับคุณ\" เพราะเกมนี้ประสบความสำเร็จอย่างมาก เราเลยไม่ต้องการให้หนังห่วยๆ มาทำลายชื่อเสียงที่เกมนี้สั่งสมมา\"\nบอกตามตรงว่ารู้สึกสะใจเป็นอย่างยิ่ง และแอบชื่นชมในวิจารณญาณของทีมงาน Blizzard ขึ้นมาทันที!\nWarcraft: The Beginning พร้อมให้พิสูจน์ความยิ่งใหญ่แล้ววันนี้ ทุกโรงภาพยนตร์ครับ\nชมตัวอย่างซับไทยของหนังได้ที่นี่ครับ\nhttps://www.youtube.com/watch?v=8qBq7kIc_3w\n\nCr.https://web.facebook.com/10000tip/?fref=ts\n\nแก้ไขข้อความเมื่อ 30 พฤษภาคม 2559 เวลา 08:40 น."}
