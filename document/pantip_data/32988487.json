{"movie_name": "Stand by me Doraemon (2014)", "text": "Stand by me Doraemon (2014) ~ เพื่อนกันตลอดไป\n\nเป็นการรวมตอนที่ประทับใจทั้ง 4 ตอน ทั้งตอน ผู้มาจากโลกแห่งอนาคต, ตอน ความโรแมนติกบนภูเขาหิมะ, ตอน คืนก่อนแต่งงานของโนบิตะ และ ตอน ลาก่อนโดราเอมอน\n\nซึ่งเป็นเรื่องราวของโดเรม่อนตลอด 45 ปีที่ผ่านมาร้อยเรียงเรื่องใหม่ ถึงแม้จะรู้เนื้อเรื่องทั้งหมดแล้ว เพราะเคยดูของต้นฉบับมาก่อน แต่ความประทับใจไม่ได้ลดลงเลย มีทั้งตลก ทั้งซึ้ง และได้ซึมซับบรรยากาศเก่าๆ ในแบบของโดเรม่อนสมัยเก่า ผสมกับงานภาพแบบ 3D สมัยใหม่ ได้ลงตัวมากๆ มีรู้สึกขัดกับหน้าตาของตัวละครอื่นๆ ที่ดูเปลี่ยนไปเยอะ แต่โดเรม่อนแบบภาพ 3 มิติน่ารักมากๆ งานภาพสวยออกมาดี โดยเฉพาะฉากเปิดตัวเครื่องไทม์แมชชีน เก็บงานได้ละเอียดประทับใจแฟนโดเรม่อนอย่างเรามาก การเล่าเรื่องไม่รู้สึกขัดใจเลย ในการร้อยทั้ง 4 เรื่องเข้าด้วยกัน ดูแล้วไหลลื่น และรู้สึกอินไปกับเรื่องราว แต่ก็แอบมีขัดตรงพากย์ไทยตอนซึ้งๆ ใส่มุขเข้ามามากไปนิดนึง เพราะเราเคยดูฉากออริจินอลแล้วแบบน้ำตาไหลไม่หยุด (แต่ก็ไม่ถึงแย่นะ แค่แบบน้ำตาปริ่มๆ แล้วก็กลายเป็นยิ้มเพราะบทพูดฮาๆ)\n\nและเสน่ห์อีกอย่างของพากย์ไทยคือ นักพากย์ไทยที่อยู่คู่กับโดเรม่อนมาอย่างยาวนาน ที่เราคุ้นเคยกันเป็นอย่างดี ทำให้นึกถึงตอน 8 โมงเช้า ช่อง 9 วันเสาร์-อาทิตย์ ที่ต้องมานั่งเฝ้าหน้าจอ รอดูพี่ม่อนทุกวัน ️คิดถึงช่วงวัยเด็กมากๆ\n\nสรุป\n- เราเชื่อว่าทุกคนต้องรู้จักโดเรม่อน และเชื่อว่าถ้าได้ดูเรื่องนี้ต้องชอบแน่ๆ\n- แม้จะดูทันสมัยขึ้น แต่ก็ยังมีกลิ่นอาย และเอกลักษณ์ของโดเรม่อนดั้งเดิมอยู่\n- งานภาพสวยมาก (ชอบเครื่องไทม์แมชชีน กับห้องนอนโนบิตะมาก)  แม้จะขัดเรื่องหน้าตาตัวละครที่ดูไม่ค่อยคุ้น แต่ก็อยู่ในระดับที่รับได้\n- ถึงแม้จะเอาเนื้อเรื่อง 4 ตอนมารวมกัน แต่รู้สึกไม่ขัดเลย การเล่าเรื่องไหลลื่นมาก\n- คิดถึงเสียงพากย์โดเรม่อนทุกคน พอได้ยินแล้วก็ชื่นใจ คิดถึงตอนเด็กๆ\n- ในฐานะแฟนโดเรม่อน ที่สะสมของโดเรม่อนและชอบกันทั้งบ้าน ขอบอกว่าชอบมาก จะไปดูอีก และจะซื้อแผ่นเก็บไว้\n- ประทับใจเจ๊ T__T\n- แต่ขอหักรายละเอียด หน้าตาตัวละคร กับเสียงพากย์นิดๆ หน่อยๆ นะ ฮ่าๆ\n\nMy vote 9/10\n[Spoil] คลิกเพื่อดูข้อความที่ซ่อนไว้\n"}
