{"movie_name": "Wild card", "text": "[มินิรีวิว หนังใหม่ประจำสัปดาห์] Wild card : มือฆ่าเอโพดำ (ไม่สปอยล์)\n\nผลงานเรื่องล่าสุดของ Jason Statham ที่ไม่ได้มีจุดขายแค่ฉากแอคชั่นไล่ล่า ทว่าหนังได้เพิ่มเติมเรื่องราวของตัวละครที่มากกว่า และนำบทบาทการแสดงของเขามาเป็นจุดเด่นภายในเรื่อง\n\nWild card เป็นเรื่องราวของอดีตบอดี้การ์ดมือฉมัง ผู้มีความชื่นชอบในการพนันและมีความฝันที่จะใช้ชีวิตอย่างสุขสงบ ห่างไกลจากแสงสีและเมืองที่มากด้วยอาชญากรรมอย่างลาส เวกัส แต่แล้วเมื่อเขาพบว่าเพื่อนสาวคนสนิทของเขาถูกทำร้ายโดยแก๊งมาเฟียผู้มีอิทธิพล เขาจึงตัดสินใจล้างแค้นและเอาคืนพวกมันให้สิ้นซาก พล็อตเรื่องของหนังไม่ได้มีความแปลกใหม่เท่าใดนักสำหรับนักแสดงนำผู้นี้ แต่หนังได้มุ่งเน้นการนำเสนอเรื่องราวของตัวละครหลักเสียมากกว่า ซึ่งนั่นทำให้ Jason Statham ได้มีโอกาสแสดงศักยภาพในด้านการแสดงทั้งด้านการสื่อสารและถ่ายทอดอารมณ์ของตัวละคร ได้มากกว่าการแสดงในฉากแอคชั่นและภาพคาแรคเตอร์เดิมจากเรื่องอื่นๆ ฉากแอคชั่นที่เป็นจุดขายหลักของนักแสดงผู้นี้ภายในเรื่องมีอยู่น้อยมาก แต่กระนั้นแล้วคุณภาพของฉากเหล่านั้นก็ยังจัดจ้าน องค์ประกอบยอดเยี่ยมและชวนระทึกตามสไตน์ Jason Statham อยู่เช่นเคยครับ\n\nMy Score : 6.0/10\n\n"}
