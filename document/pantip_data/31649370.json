{"movie_name": "Timeline จดหมายจากความทรงจำ", "text": "ขอแบ่งเป็นข้อๆ แล้วกันนะคะ\n\nชม\n- เป็นหนังครอบครัวมากกว่าหนังรักนะ ดูอบบอุ่นและซาบซึ้ง ทั้งความสัมพันธ์ระหว่างแม่กับแทน และป๊าม้ากับจูน รวมไปถึงแม่แทนกับจูน\n- นักแสดงเล่นดี เต้ย,พี่ป๊อกและพี่ปีเตอร์ก็เอาอยู่ทุกซีน เจมส์ทำได้ดีสำหรับหนังเรื่องแรก (ไม่นับ First Love เพราะเรื่องนั้นดูเป็นหนังนักศึกษามากกว่าหนังขาย) น้องยอร์ชน่ารักมาก\n\nติ\n- เฟสบุ๊คบางทีเป็นแบบเก่าบางทีเป็นไทม์ไลน์ เพราะตอนแรกๆ เป็นแบบไทม์ไลน์แล้ว ดังนั้นตอนหลังจากที่แทนรู้จักกับจูนควรจะเป็นแบบไทม์ไลน์ทั้งหมด\n- ปูเรื่องความผูกพันของแทนกับจูนน้อยไป เลยทำให้คนดูอินตามยากหน่อย\n- แคสตัวพี่อรดูอายุเยอะกว่าบทไป ดูสวยแบบสาววัยทำงานวัยใกล้สามสิบ\n- เวลาผ่านไปหมาตัวไม่โตขึ้นเลย ไม่สอดคล้องกับช่วงเวลาที่ถึงช่วงปิดเทอม มีผลการเรียนออก เวลาผ่านไปหลายเดือนหมาควรโตขึ้นเยอะหน่อย ถ้าดูจากหมาแล้วช่วงเวลาที่จูนเริ่มผูกพันกับแทนน่าจะรู้จักกันแค่เดือนกว่าๆ\n- ธรรมศาสตร์ ไม่มีการรับน้องแบบนั้นภายในพื้นที่มหาวิทยาลัย อาจจะมีบางแค่คณะซึ่งไม่ใช่คณะวารสาร\n- จูนเรียนล้างรูปแล้วแต่แทนยังไม่เลือกสาขา ซึ่งปี 1 ยังไม่น่าจะได้เรียนวิชาคณะ เรียนแค่วิชาพื้นฐานมหาวิทยาลัยและพื้นฐานของคณะที่เป็นตัวทั่วไปเท่านั้น แต่จูนเรียนล้างรูป?\n\nสรุป โดยรวมเป็นหนังที่ดีดูได้เรื่อยๆ แต่ยังไม่สุด จะบอกว่าประทับใจก็พูดไม่ได้เต็มปาก ให้คะแนน 8/10 หักคะแนนความผิดพลาดในรายละเอียดเล็กๆ น้อยตามที่ติไป\nถ้าถามว่าควรเสียเงินไปดูมั้ย ตอบว่าควรค่ะ ดูแค่การแสดงของตัวละครหลักก็คุ้มแล้วค่ะ พี่ป๊อกกับเต้ยคือที่สุด และหนังก็ยังให้ข้อคิดอะไรหลายๆ อย่าง\n\nปล.1 คุณแม่จะขนตาเด้งไปไหน นอนป่วยยังขนตาโค้งงอนปัดมาสคาร่า\nปล.2 แบตไอโฟนอึดเกินจริง\nปล.3 จขกท.ไม่ร้องไห้ค่ะ แค่น้ำตารื้นเล็กน้อย ในซีนครอบครัว\n\nแก้ไขข้อความเมื่อ 13 กุมภาพันธ์ 2557 เวลา 03:06 น."}
