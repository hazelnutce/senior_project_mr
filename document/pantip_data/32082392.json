{"movie_name": "Godzilla : ก็อดซิลล่า", "text": "ก็อดซิลล่า ภาคฮอลลีวู้ดเคยมีการสร้างมาในปี 1998 โดย ผกก. Roland Emmerich และไม่ค่อยได้เสียงตอบรับที่ดีเท่าที่ควร ก่อนจะกลับมาใหม่ในปีนี้ จากผลงานการกำกับของ ผกก. Gareth Edwards ผู้มีเครดิตกำกับหนังมาจาก Monsters (2010) เพียงเรื่องเดียวเท่านั้น แต่เขามีเครดิตด้านสเปเชียลเอฟเฟ็กต์จากภาพยนตร์สารดคีทางทีวีมาพอสมควร\n\nหลังมนุษย์เคยทำการทดลองระเบิดนิวเคลียร์ในมหาสมุทรเมื่อกาลก่อน นั่นเป็นเพียงเรื่องราวหลอกๆ เท่านั้น เพราะที่แท้จริงแล้ว มนุษย์เคยคิดจะทำลายมัน แต่หารู้ไม่ว่า มันคือผู้ที่จะช่วยมนุษยชาติเอาไว้จากบางสิ่ง…ที่เรามิอาจต่อกร\n\n\nใช่แล้ว Godzilla ฉบับนี้ นำเราไปสู่เรื่องราวที่เคารพต้นฉบับ เมื่อสัตว์ร้ายที่เรากลัวนักหนา เรายิงอาวุธหนักเท่าที่เรามีปัญญาสร้างขึ้นเพื่อจะทำลายมันให้สิ้นซาก แต่เราไม่เคยรู้เลยว่า ยังมีบางสิ่งที่ถูกเก็บงำซ่อนไว้โดยบุคคลบางกลุ่ม สิ่งนั้นอาจถูกเปิดเผยไปแค่เพียงเล็กน้อยจากคลิปตัวอย่างข้างบนนี้ ซึ่งคุณจะได้พบมันเต็มๆ ในโรงภาพยนตร์\n\nแน่นอนว่า ผู้รับบทเด่นของเรื่อง “ไม่ใช่คน”\n\nสรุปรวมแล้ว นับเป็น ‘Godzilla’ จากฝีมือฮอลลีวู้ดแบบฉบับที่ดีที่สุด เคารพต้นฉบับ ผสานกับ CG ที่เนียนคมสมจริง 3D ที่ถือว่าสอบผ่าน กับช็อตที่ชวนหยุดหายใจที่แทรกเข้ามาหลายๆ หน น่าเสียดายที่ดำเนินเรื่องน่าง่วงไปหน่อยเท่านั้นเอง\n\nGodzilla (2014) | http://bit.ly/1ti30Wj\n"}
