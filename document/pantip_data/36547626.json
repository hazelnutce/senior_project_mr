{"movie_name": "Wonder Woman (2017)", "text": "Wonder Woman เล่าถึง Diana (Gal Gadot) หญิงสาวชาว Amazon ซึ่งเป็นกลุ่มนักรบหญิงล้วนที่มีหน้าที่ปกป้องมนุษย์จาก Ares หรือ God of War ลูกชายของ Zeus ที่คอยยุยงให้มนุษย์ทำสงคราม\n\n\nชาว Amazon อาศัยอยู่บนเกาะ Themyscira ที่อยู่ห่างไกลในทะเลและถูกพรางจากสายตาคนทั่วไป ซึ่งปกติแล้วชาว Amazon ไม่ยุ่งเกี่ยวกับโลกภายนอก\n\n\n\nแต่แล้ววันหนึ่ง Steve Trevor (Chris Pine) สายลับอเมริกาที่ขโมยสูตรแก๊สพิษจากเยอรมัน ได้ขับเครื่องบินหนีการไล่ล่ามาตกที่เกาะ Themyscira\n\nนี่เองที่ทำให้ Diana รับรู้เรื่องราวภายนอก และออกจากเกาะไปเพื่อช่วยเหลือมนุษย์หยุดยั้งสงคราม ตามสิ่งที่เธอได้ถูกปลูกฝังมาตั้งแต่เกิดว่า เธอมีหน้าที่ในการทำลาย Ares เพื่อยุติสงครามของพวกมนุษย์\n\n"}
