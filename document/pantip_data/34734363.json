{"movie_name": "13 Hours The Secret Soldiers of Benghazi", "text": "หนังเรื่องนี้เป็นหนังที่ผมให้อันดับความอยากดูเป็นอันดับหนึ่งของสัปดาห์นี้เลยทีเดียว โดยที่ตัวอย่างหนังก็ไม่ได้ทำออกมาน่าดูอะไรมากมาย บวกกับหนังไม่ได้โหมโปรโมทอะไรมากนัก แต่สิ่งที่เรียกร้องให้ผมเข้าไปดูคือชื่อผู้กำกับ Michael Bay นี่แหละครับ คิดว่าชื่อของ Bay อยู่เรื่องไหน เรื่องนั้นต้องไม่ธรรมดา\n\n\nเรื่องจริงของเจ้าหน้าที่ 6 นาย ซึ่งพยายามต่อสู้เพื่อปกป้องรักษาชีวิตของเจ้าหน้าที่ประจำสถานทูตอเมริกัน ในเบนกาซี ประเทศลิเบีย ในปี 2012 และต้องพยายามปกป้องฐานทัพลับจากการลอบโจมตีไว้ให้ได้โดยที่ไม่มีกองหนุนมาช่วย\n\n\nทำไมผมถึงบอกว่า ถ้าไม่ใช่ Michael Bay หนังอาจจะกร่อยน่ะเหรอครับ เพราะหนังไม่ได้เกริ่นเรื่องราวอะไรมากมาย เล่าถึงสงครามกลางเมืองเบนคาซีที่แบบตัดเข้าเรื่องเลย และแถมด้วยการแนะนำตัวละครที่ค่อนข้างนาน แต่ไม่ได้อะไร เพราะสุดท้ายมันก็ไม่ค่อยเห็นความผูกพันธ์เท่าไหร่ ซึ่งไอ้ความนานนี่แหละ มันทำให้หนังช่วงแรกอืด ถ้าใครเผลอหลับ อาจจะหลับยาวจนถึงช่วงสงครามเลยทีเดียว\n\n\nแต่พอถึงช่วงที่เริ่มยิงกันแล้ว Michael Bay ก็จัดหนักจัดเต็มมาอย่างไม่ให้หยุดหายใจ ทั้งมุมกล้องสวยๆ ที่มาเพิ่มความมันส์และเสมือนจริงให้กับหนัง ถูกประเคนใส่เข้ามาไม่ยั้ง ใครที่เคยดูหนังแนวสงครามของ Michael Bay จะรู้สไตล์ หรือให้นึกภาพง่ายๆ Transformers ช่วงต่อสู้มันส์แบบไหน เรื่องนี้ไม่แพ้กัน ซึ่งช่วงนี้คือจุดที่แข็งที่สุดของหนัง เพราะทุกเหตุการณ์มันบีบคั้นหัวใจให้ต้องตัดสินถูกผิดด้วยมนุษยธรรมกันเลยทีเดียว\n\n\nช่วงท้ายเป็นช่วงที่ดูขัดๆ พอสมควร เพราะ Michael Bay พยายามจะใส่ดราม่าลงไปให้บีบคั้นอารมณ์ แต่เหมือนกับมันพลาดมาตั้งแต่ต้นที่ไม่ได้สร้างความสัมพันธ์ที่ดีให้กับตัวละคร มันเลยดูไม่น่าจะเศร้าขนาดนั้น มันเลยทำให้ดูขัดหูขัดตาไปนิด แต่ก็พอให้อภัย\n\nสรุปแบบง่ายๆ เลยคือ ถ้าหนังเรื่องนี้ ไม่ใช่ Michael Bay หนังอาจจะไม่ได้มีความเข้มข้นขนาดนี้ก็ได้ เพราะฝีมือของ Bay ยังพอสร้างอรรถรสที่ดีเยี่ยมให้กับหนังที่บทไม่ได้แข็งได้อยู่\n‪\nพูดคุยเพิ่มเติมได้เลยครับ >> [Spoil] คลิกเพื่อดูข้อความที่ซ่อนไว้\n"}
