{"movie_name": "Fantastic Beasts", "text": "รีวิว Fantastic Beasts : ให้เป็นหนังเรียกยิ้มแห่งปีของตัวเองเลย !!!\n[No Spoil นอกตัวอย่างหนัง]\n\nเป็นหนังที่ดูแล้วยิ้มตามมากที่สุด\nดูแล้วขำเล็กๆน้อย จนถึงมากในหลายๆฉากเลย\nเป็นมุกตลกน่ารักๆ ขำๆ ที่ปล่อยแบบมีชั้นเชิง\nและกลมกลืนกับเนื้อเรื่องจริงๆ\n\nชอบคาแรคเตอร์ของตัวละครมาก\nโดยเฉพาะพระรอง ที่เรียกว่าแย่งซีนสุดๆ\nทั้งที่บทเป็นมนุษย์ธรรมดาๆ\n\nชอบสัตว์มหัศจรรย์แต่ละตัวมากเหมือนกัน\nมีความน่ารัก สง่างาม น่าเกรงขาม\nดูแล้วยิ้มตามได้ตลอดจริงๆ\n\n\n\nในเรื่องนี้เป็นหนังแนวเวทย์มนต์\nโดยจะเป็นเนื้อเรื่องก่อน หนังยอดฮิตที่เรารู้จักกันดี\n\"Harry Potter\" เรียกได้ว่าอยู่ในจักรวาลเดียวกันเลย\nยิ่งเป็นสาวกแฮรี่ยิ่งห้ามพลาด\n\nส่วนตัวชอบเรื่องนี้มากกว่าแฮรี่ทุกภาคเลย\nถึงแม้จะว่า...จะมีบางจุดที่รู้สึกว่ามันยังไม่สุดในส่วนของบท\nแต่ถ้าเทียบกับหนังในปีนี้ที่ได้ดู\nชอบมากกว่า Doctor Strange หรือ Civil War อีก\n(นี่ติ่ง Marvel นะนี่)\n\nเชียร์เลยครับเรื่องนี้ ดูแล้วไม่ผิดหวัง\nเด็กดูได้ ผู้ใหญ่ดูดี คนแก่ดูชอบ !!\n\n\n\n\nส่วนคนกลุ่มที่น่าจะไม่เหมาะ แบบดูแล้วอาจจะไม่ชอบ\nคิดว่าจะเป็นคนที่ชอบหนังบู๊แหลกลาญ เอฟเฟคหมื่นล้าน\nยิงพลังใส่กันรัวๆ เนื้อเรื่องเป็นไงช่างมันประมาณนั้น\n\nเรื่องนี้เอฟเฟตสวยครับ แต่ไม่ใช่แนวยิงเวทย์สู้กัน\nฟาดพลังระดับระเบิดดวงจันทร์แบบผู้เฒ่าเต่าได้\n\nให้ [10/10] กับหนังที่ตอนแรกไม่คิดจะดูเรื่องนี้\nส่วนตัวถ้าพลาดไปคงเสียดายตาย ว่าทำไมตูไม่ดูในโรง !!!\n\n#ก็แค่คนชอบดูหนัง\n#รสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n\n\n\n\n-----------------------------------------------------\n\n--คำอธิบายคะแนน--\n\n10 คะแนน - ดีสุดเรื่องนึงตั้งแต่ดูหนังมา มีโอกาสจะดูซ้ำในโรงแน่นอน\n9 คะแนน - ดีสุดเรื่องนึง แต่ไม่ถึงขั้นอยากดูซ้ำ\n8 คะแนน - เรียกได้เต็มปากว่าหนังดี\n7 คะแนน - ชอบ\n6 คะแนน - พอใช้ได้ มีส่วนที่ชอบเล็กน้อย\n5 คะแนน - เฉยๆ\n4 คะแนน - ผิดหวัง\n3 คะแนน - ห่วยแตก\n2 คะแนน - ห่วยที่สุดเรื่องหนึ่งในชีวิต\n1 คะแนน - โคตรมหาห่วยตั้งแต่ดูหนังมา!!! อย่าได้เข้าไปดูเป็นอันขาด เอาตังตูคืนมา!!\n"}
