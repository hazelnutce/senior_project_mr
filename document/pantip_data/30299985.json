{"movie_name": "side effect", "text": "Review (เรื่องที่ 20 / 2013) side effect สัมผัสอันตราย\n\nสรุป เป็นหนังที่เล่าเรื่องได้สนุกอีกเรื่องนึง ใครชอบหนังฆาตรกรรมระทึกขวัญ สอบสวนและหักมุมไม่ควรพลาด หนังเล่าเรื่องได้ดีมีชั้นเชิง ไม่เหมาะกะคนที่ไม่ชอบหนังอืดๆและเต็มไปด้วยบทสนทนา ส่วนตัวชอบมากใครคิดจะดูในโรงให้รีบหน่อย พรุ่งนี้คงเหลือรอบฉายน้อยมากแล้วเพราะหนังไม่แมสคนดูไม่เยอะ (ให้ 8.5/10)\n\n**รีวิวแบบละเอียดแต่ไม่มีสปอยเกินตัวอย่างหนังฮะ**\n\n\n1. เรื่องราวของนางเอก (รูนี่ย์ มาร่าห์ จาก The Girl with the Dragon Tattoo ) ป่วยเป็นโรคซึมเศร้าเรื่องราวเกิดขึ้นเมื่อตัดสินใจรับการรักษาและรับยาจากหมอ (จู๊ด ลอว์ <== เขียนอย่างนี้ป่ะว้า) และ side effect ของยาตัวนี้แหล่ะ ที่เกิดเรื่องราวตามมา\n\n2. หนังจะค่อยๆ ปูเรื่อง ครึ่งแรกค่อนข้างอืด เพื่อให้คนดูที่ศึกษาพฤติกรรมของแต่ละคน จนกระทั่งเกิดอะไรบางอย่างขึ้น เมื่อรถขนโกโก้คว่ำลงบนทุ่งข้าวสาลี...หลังจากนั้น ตู้ม โกโก้ครั๊นซ์ หนังก็จะหลอกกันไป หลอกกันมา ประมาณว่า อ้าว!ตกลงเป็นงี้เหรอ เฮ๊ย!มันไม่ใช่อย่างที่คิดเหรอ สุดท้ายเราก็จะรู้ว่าอวัยวะที่น่ากลัวที่สุดของมนุษย์เราก็คือสมองนี่เอง เช้ดดดดดดเข้\n\n3. สำหรับใครที่กำลังชั่งใจคิดว่าจะดูเรื่องนี้ดีไหม สิ่งที่อยากจะแนะนำคือ ให้รู้เรื่องย่อแค่ในเว็บโปรโมทหรือทริลเลอร์ก็พอ เพราะเรื่องนี้ยิ่งรู้น้อย ยิ่งสนุกฮะ พี่อ้อยคอนเฟริม\n\n4. บอกว่าหักมุมโน่นนี่ อย่าคิดว่าจะเป็นหนังระทึกขวัญ แบบสครีม หรือฆาตกรค่อยๆไล่ฆ่าตัวละครทีละคนฉับๆอย่างนั้น ไม่ใช่เลย เพราะเรื่องนี้ตายแค่ 1 ศพนอกนั้น พูดๆๆทั้งเรื่อง ใครธาตุอ่อนกะหนังเนิบๆ พูดๆ ตัดเรื่องนี้ไปได้เลยฮะ\n\n5. ใครชอบหนังแนวฆาตรกรรมระทึกขวัญ หักมุมที่ดูแล้วต้องคิดตาม แนะนำว่าไม่ควรพลาด เพราะมันจะหลอกเราตลอดเวลา เราจะสนุกกะการคิดหาคำตอบ หาที่มาที่ไปตามเหตุการณ์ที่เกิดขึ้น แนะนำว่าควรพักผ่อนให้เพียงพอก่อนไปดู เพราะหนังค่อนข้างใช้สมาธิพอควร\n\nรีวิวเรื่องที่ผ่านมาฮะ https://www.facebook.com/media/set/?set=a.10151083184505474.424533.733180473&type=3\n\n"}
