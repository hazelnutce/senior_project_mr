{"movie_name": "Dracula Untold", "text": "ได้เวลาเขียนถึง ‘Dracula Untold / แดร็กคูล่า ตำนานลับโลกไม่รู้’ ผลงานภาพยนตร์เรื่องใหม่ของ ลุค อีวานส์ เจ้าของบทบาท Bard จาก ‘The Hobbit’ ทั้งสามภาค\n\n\nตำนานการถือกำเนิดขึ้นของอสุรกายที่รู้จักกันทั่วโลกจริงๆ นั้นจะเป็นอย่างไร ผมเองก็ไม่เคยจะถือเป็นเรื่องสลักสำคัญอย่างไร แต่คนเขียนบทเขาก็อุตส่าห์เขียนบทใหม่ให้กับที่มาที่ไปของเจ้าตำนาน “แดร็กคูล่า” ได้อย่างน่าชื่นชม เพราะมันใกล้เคียงความเป็นคนจริงจนเราอินพอจะเอาใจช่วย อีกทั้งยังได้ฟีลซูเปอร์ฮีโร่ไปพร้อมๆ กันด้วย\n\nส่วนตัว ผมถือว่าบทในส่วนดราม่านั้นทำได้ค่อนข้างโอเค ไม่ได้ซึ้งจนน้ำตาไหลแต่ก็ชวนอินจนทำให้เราติดตามเอาใจช่วย และมองวลาดในฐานะอสุรกายที่มีความเป็นซูเปอร์ฮีโร่ในตัวเอง แน่นอนว่า บทแบบนี้ต้องพึ่งซีจีเป็นส่วนประกอบหลักอยู่แล้ว ซึ่งทีมงานก็ทำได้ไม่ตกหล่น โดยรวม ถึงแม้บทจะไม่มีอะไรแปลกใหม่นัก แต่ด้วยการจัดวางที่พอเหมาะ ทำให้คนดูรู้สึกอินไปกับเรื่องราวของแดร็กคูล่า\n\nก็น่าจะพอส่งให้เรื่องนี้มีคนนิยมชมชอบได้ไม่มากก็น้อยแหละครับ\n\nDracula Untold แดร็กคูล่า ตำนานลับโลกไม่รู้  | http://bit.ly/1CoEVzN\n"}
