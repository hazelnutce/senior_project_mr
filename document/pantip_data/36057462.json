{"movie_name": "xXx 3 Return of Xander Cage ทลายแผนยึดโลก", "text": "#เตือนเตรียมใจก่อนไปดู #xXx3 The Return of Xander Cage\n1. ไม่รู้ทำไม ดูไปหาวไปตลอดเรื่อง แม้จะแอ็คชั่นดีก็ตาม\n\n2. คือที่หาว อาจเพราะรำคาญบทพูดพล่าม จะเก๊กไปถึงไหน เป็นมันแทบทุกตัวละคร\n\n3. แต่พอมาแอ็คชั่น โอเคถือว่าตอบโจทย์ x-tream ดูเพลินใช้ได้ ผมชอบฉากสเก็ตบอร์ดเปิดเรื่องมากสุดแล้วมั้ง ส่วนช่วงหลังๆ ก็แทบจะไม่ต่างจากหนังเจมส์บอร์นอะไรเท่าไหร่ (เอาน่า แค่ทำได้ใกล้เคียงก็ถือว่าแอ็คชั่นดีมากแล้วนะ)\n\n4. นางเอก และตัวละครสาวๆ ถือว่าจัดเต็มเอาใจกันเต็มที่ มีทุกประเภท ทั้งสาวเฉี่ยวเปรี้ยว สาวทอมห้าว สาวแว่นแบ๊ว โอ้ว...ก็หนัง xXx นี่นา แต่ก็แค่โชว์หวิว ไม่ได้โชว์วาบหวามอะไรเท่าไหร่\n\n5. จริงๆสไตล์หนัง xXx ภาคนี้ เปลียนไปนะ จากหนังประเภทข้ามาคนเดียวลุยเดี่ยว มาเป็นหนังสไตล์ทีมเวิร์ครวมพลังพาวเวอร์เรนเจอร์ประมาณนั้น ซึ่งก็ดี ทำให้บรรยากาศโดยรวมดูมีสีสันไม่น่าเบื่อ เสริมทัพกับทีมนักแสดงนานาชาติเพิ่มอรรถรส (และรายได้จากแต่ละประเทศ(โดยเฉพาะเมืองจีน)) ให้มากขึ้น\n\n6. ชอบ อ.ยิปมัน เรื่องนี้เท่มาก เท่กว่าตอนไปเล่นสตาร์วอร์อีก\nส่วนพี่จา ถือว่าได้บทเยอะกว่าที่เคยนะ ฉากเด็ดๆโดดเด่นเช่นฉากกระโดดมาขี่มอ'ไซต์ ติดตาดี ส่วนดีเจ...เอิ่ม มาทำไมน้า\n\n7. บางครั้งก็สงสัย หนังมันเล่าไม่รู้เรื่องหรือเราตามไม่ทันกันแน่ จะไปๆมาๆ จะหักหลัง ก็ตามใจหนังไปเสียหมด ก็เข้าใจว่าหนังขายฉายแอ็คชั่น ก็ทำใจดูผ่านๆกันไป\n\n8. ถ้าจะให้แซวหนัง โห...เพียบ แต่คนอื่นเขาคงเหน็บมาเยอะแล้วแหละ ก็เหมือนเดิม ท่องเอาไว้ หนังแอ็คชั่นดูเพลินอย่าคิดอะไรมาก แต่ที่แน่ๆ ดูแววแล้ว น่าจะทำเป็นหนังตระกูล 3x ตามมาภาค 4-9 แบบหนัง fast แน่ๆ\n\n9. สรรสาระ...(พยายามหาสาระซะหน่อย) อย่าเชื่อในสิ่งที่เห็น อย่าวางใจในสิ่งที่เขาบอก ต้องสำรอง PLAN B หาทางหนีทีไล่เอาไว้เสมอๆ\n\n10. ถือว่าการกลับมาภาค 3 ครั้งนี้ ทำได้ดีนะครับ โดยรวมให้สัก 6.9/10 ดูเพลินๆไม่ต้องคิดอะไรมากก็โอเค\n\n#มะพร้าวห้าว #OohCocoNUT\n\nสงสัยหรืออยากพูดคุยทักทาย เจอะกันได้ที่นี่เลยครับ\n[Spoil] คลิกเพื่อดูข้อความที่ซ่อนไว้\n\n\n\n\n"}
