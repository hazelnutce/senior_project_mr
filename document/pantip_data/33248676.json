{"movie_name": "Kingsman โคตรพิทักษ์บ่มพยัคฆ์", "text": "             เรื่องราวของ\"เอ็กซี่\"หนุ่มสุดทะเล้นสุดกวนที่ชะตากรรมของเขาต้องไปยุ่งเกี่ยวกับองค์กรสายลับ Kingsman จากการนับพาของ\"แฮรี่\"อดีตครูฝึกของพ่อเอ็กซี่ ซึ่งจากนั้นทำให้ชีวิตของเอ็กซี่เปลี่ยนไปอย่างสิ่งเชิง เขาต้องพบบททดสอบมากมายเพื่อเป็นสายลับของ Kingsman ให้ได้ ในขณะที่เหล่าสายลับ Kingsman ต้องเผชิญกับวายร้ายสุดกวนสไตล์ฮิปฮอปอย่าง\"วาเลนไทน์\" โดยรายละเอียดของเนื้อเรื่องเป็นอย่างไรก็ขอไม่สปอยให้ไปติดตามต่อในโรงหนังนะครับ\n\n              โดยตอนแรกเห็นตัวอย่างกับโปสเตอร์ก็เฉยๆนะ ไม่คิดว่าหนังเรื่องจะน่าสนใจอะไรมาก แต่ก็เอ๊ะใจที่มีดารามากฝีมืออยู่หลายคนเช่น แซมมูเอล แอล แจ็คสัน พอได้เข้าไปดูหนังเรื่องนี้ก็ต้องบอกได้คำเดียวว่า\"สนุกเกินคาด\"หนังทำได้น่าติดตามตลอดทั้งเรื่อง ไม่มีช่วงน่าเบื่อเลย\n\n              สำหรับฉากแอคชั่นก็ทำได้น่าตื้นเต้น เร้าใจ แถมบู๊ด้วยของเล่นไฮเทคแบบสายลับก็ทำได้น่าสนใจทีเดียว บวกกับเพลงประกอบฉากก็บิ๊วอารมณ์ให้คนตื้นเต้นไปกับการต่อสู้ได้อย่างกลมกลืน โดยเฉพาะฉากการต่อสู้ของแฮรี่ในโบสถ์ที่ทำได้เป็นศิลปะมาก\n\n              อีกจุดเด่นของหนังเรื่องนี้คือมุขตลกที่แทรกมาตลอดของเรื่องที่ทำได้กลมกลืนน่าสนใจ การจิกกัดหนังเรื่องอื่นก็ทำให้ยิ้มได้ตลอด มาดทะเล้นของ\"เอ๊กซี่\"ก็แสดงได้กวนโอ๊ยน่าเขกกระโหลกแต่ก็แฝงไปด้วยความอบอุ่น ก็เป็นบุคลิกที่น่าสนใจไม่น้อย\n\n              สรุปก็คือเป็นหนังดีที่คาดไม่ถึงทีเดียว หากใครยังไม่ได้ไปดู ก็ขอแนะนำว่าหนังเรื่องนี้จะมอบความสนุกให้คุยได้ โดยไม่ทำให้คุณรู้สึกเสียดายเงินเลย\n\nพูดคุยกันใน facebook ได้ที่ https://www.facebook.com/TuaglomStory?ref=hl\n"}
