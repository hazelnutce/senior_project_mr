{"movie_name": "Open Grave ผวาศพนรก", "text": "[Review] Open Grave\nผวาศพนรก\n\n\n\nHorror | Mystery | Thriller\n\nผู้กำกับ: Gonzalo Lopez-Gallego\nดารานักแสดง:   Sharlto Copley\n                  Thomas Kretschmann\n                  Josie Ho\n\n\nช่วงน้องปลวกเมาท์มอยหนัง\n       สำหรับหนังเรื่องนี้นั้น เมื่อดูเรื่องย่อและตัวอย่างที่เขาโปรโมท ชวนให้น้องปลวกจิ้นไปไกลว่าจะต้องเป็นหนังแนวสยองขวัญ สั่นประสาท หรือมหากาพย์เลือดสาดอะไรเถือกนั้น ปรากฏว่าไม่ใช่เลยจ้า ถึงจะมีฉากให้ลุ้นระทึกบ้างประปราย แต่สำหรับน้องปลวกที่ชอบดูหนังสยองขวัญเป็นชีวิตจิตใจรู้สึกเฉยๆนะ\n     หนังเรื่องนี้เป็นแนวสืบสวนสอบสวนหาความจริงซะมากกว่า แต่พอมาคิดๆแล้วถ้าในมุมมองของหนังแนวลึกลับ คลายปมปริศนา การเดินนั้นถือว่าทำออกมาได้ดีนะ  ถึงแม้จะเอื่อยๆและงงๆในช่วงต้นเรื่อง แต่มันจะค่อยๆกระจ่างออกมาเรื่อยๆ ถึงจะมีบางจุดที่ดูจนจบแล้วก็ยังงงๆอยู่บ้าง พอตอนจบมันก็คลี่คลายปริศนาได้เคลียร์นะ แต่สำหรับน้องปลวกรู้สึกว่ายังเคลียร์ไม่หมด แต่ก็จัดว่าดูรู้เรื่อง ดูได้เพลินๆไม่น่าเบื่อ\n     การแสดงของแต่ละคนนั้นถือว่าดีมาก สีหน้าท่าทางของนักแสดงแต่ละคนดูแล้วชวนให้รู้สึกอึดอัดและแต่ละคนนั้นดูไม่น่าไว้วางใจ โดยเฉพาะพ่อชาร์ลโตพระเอกของเรื่อง ซึ่งน้องปลวกแอบเชียร์แกมาตั้งแต่เล่นเป็นพี่กุ้งจาก Distric 9 แล้ว รู้สึกว่าแกแสดงได้เยี่ยมมากๆ\n     สรุปแล้วถึงตัวหนังจะไม่ได้หวือหวาพาจิตหลุด แต่มีการเดินเรื่องที่เป็นปมปริศนา ซึ่งจัดว่าทำได้เยี่ยม ถ้าใครหาหนังแนวลึกลับ สืบสวนอยู่ล่ะก็ เรื่องนี้สามารถดูฆ่าเวลาได้เป็นอย่างดี\n\nคะแนนความชอบส่วนตัว: 6.5/10\n\nCR: IMDb - Open Grave\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n\nแก้ไขข้อความเมื่อ 16 ตุลาคม 2557 เวลา 23:06 น."}
