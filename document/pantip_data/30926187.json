{"movie_name": "Empire of the Sun (1987)", "text": "เมื่อก่อนสมัยที่ที่บ้านยังติด UBC (ทรูวิชั่นส์)เคยดูเรื่องนี้ผ่านๆทางช่อง HBO หลายรอบแต่ไม่เคยได้นั่งดูตั้งแต่ต้นจนจบเลยสักรอบ\n\nหนังดีอย่างที่ชาวบ้านชาวช่องเขาว่ากันไว้จริงๆ เนื้อเรื่องดี เป็นหนังสงครามที่เล่าเรื่องผ่านสายตาของเด็กที่นานๆทีจะมีสร้างออกมาสักเรื่อง[หนังแนวๆนี้อีกเรื่องนึงที่เห็นเขาว่ากันว่าดีมาก(แถมยังออกฉายปีเดียวกันกับ Empire of the Sun) ก็เรื่อง Hope and Glory ของผกก. John Boorman]\n\nโปรดักชั่นของหนังยิ่งใหญ่อลังการถูกใจคอหนังประวัติศาสตร์อย่างผมเป็นอย่างยิ่ง ซึ่งก็ไม่น่าแปลกใจอะไรเพราะคนที่ได้รับเลือกให้มากำกับหนังเรื่องนี้ในตอนแรกนั้นไม่ใช่ Spielberg แต่เป็นเจ้าพ่อหนัง Epic อย่างท่านเซอร์ David Lean (Lawrence of Arabia, Doctor Zhivago)\n\nแต่ตอนหลัง Lean ตัดสินใจให้ Spielberg (ผู้ที่ตอนหนุ่มๆเคยทำงานในกองถ่ายหนังเรื่อง Lawrence of Arabia ของ Lean และสนิทกับ Lean เป็นการส่วนตัว)กำกับหนังเรื่องนี้แทนเขา หนังเรื่องนี้เลยให้อารมณ์เหมือนเป็นหนังของ Lean ที่กำกับโดย Spielberg ยังไงอย่างงั้น(คล้ายๆกับที่ A.I. Artificial Intelligence เป็นหนังของ Stanley Kubrick ที่กำกับโดย Spielberg)\n\nส่วนเจ้าหนู Christian Bale นี่ก็ส่อแววนักแสดงคุณภาพตั้งแต่ยังเด็กเลย เล่นดีมาก(คหสต. หน้าตาเฮีย Bale ตอนเด็กๆเนี่ยโคตรจะ awkward เลย แต่พอโตขึ้นมากลับหล่อวุ้ย)\n\n8.5/10\n\n\n\nป.ล. โปรโมท! ล่าสุดผมเพิ่งลองเปิดเพจบนเฟสบุ๊คดูครับ ใช้ชื่อว่าเพจว่า“แอปเปิ้ล๑๐๑” เป็นเพจคุย(บ่น)เรื่องหนัง+เพลงแบบตามใจฉัน ทุกๆท่านลองเข้าไปชม+กดไลค์กันได้ตามสะดวกเลยนะครับ ตามลิ้งก์นี้เลยครับ >>> https://www.facebook.com/pages/แอปเปิ้ล๑๐๑/574750432571474?fref=ts\n\nแก้ไขข้อความเมื่อ 2 กันยายน 2556 เวลา 21:44 น."}
