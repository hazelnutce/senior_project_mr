{"movie_name": "Exodus: Gods and Kings (2014)", "text": "Exodus: Gods and Kings - เอ็กโซดัส ก็อดส์ แอนด์ คิงส์ : หนังศาสนาแต่ตื่นตาตื่นใจ\n\nสร้างจากโครงเรื่องตำนานโมเสสในศาสนาคริสต์ที่เราก็เคยได้ยินได้ฟังมาบ้าง และเคยดูการ์ตูนจากฝั่ง Dreams Work อย่าง The Prince of Egypt ที่เรียกว่าเหมือนนำกลับมาเล่าเรื่องใหม่ในอีกมุมมอง\n\nเรื่องราวของผู้นำการต่อต้าน โมเสส เมื่อเขาลุกขึ้นมาต่อต้านกษัตริย์ฟาโรห์ของชาวอียิปต์ผู้มีนามว่า แรเมซีส โดยนำทาสนับ 600,000 คน เดินทางหลบหนีจากอียิปต์และภัยพิบัติอันเลวร้ายที่จะเกิดขึ้นด้วยความกล้าหาญ\n\nส่วนตัวที่พอจะรู้เรื่องตำนานนี้และเคยดูมาบ้างแล้ว รู้สึกชอบกับการเล่าเรื่องแบบนี้มากกว่าเรื่องอื่นๆ คือไม่ดูงมงายหรือเว่อร์จนเกินไป จนกลายเป็นอภินิหาร แต่ให้ความเป็นภัยธรรมชาติมากกว่า อาจจะไม่ตรงกับตำนาน แต่ในฐานะที่เราไม่ได้นับถือคริสต์ตรงส่วนนี้ก็เลยไม่ติดใจอะไร ดูแล้วถือว่าบันเทิง ที่มีทั้งดราม่า ฉากรบสุดอลังการ งาน CG ภาพสวย เนี๊ยบ สมจริง หนังค่อนข้างยาว จะมีช่วงเนือยๆ ตอนกลางเรื่องนิดหน่อย แต่ก็ยังดึงความสนใจเราได้อยู่ และดูสนุกจนจบเรื่อง\n\nสรุป\n- เรื่องนี้นำกับมาเล่าใหม่ ซึ่งอาจไม่ตรงตามตำนาน แต่พยายามเล่าในแบบที่สมจริงมากขึ้น ไม่ดูเป็นอภินิหารมากเกินไป\n- ตื่นตาตื่นใจกับงานภาพสวย ฉากเนี๊ยบ และอลังการ ตอนรบกันก็ดูสนุก\n- หนังยาวไปนิดนึง แต่ก็ไม่น่าเบื่อ ช่วงกลางดูได้เรื่อยๆ ช่วงท้ายกลับมาสนุกอีกครั้ง\n- ชอบฉากภัยพิบัติ อลังการ สมจริงมาก (ในฐานะที่เคยเห็นสึนามิมากับตา ดูแล้วขนลุกเลย)\n- เรื่องนี้คิดว่าแล้วแต่ความชอบนะ แต่สำหรับเราถ้าเทียบกับหนังแนวศาสนาแบบนี้อย่าง Noah เราชอบเรื่องนี้มากกว่ามาก ทำได้ดีเกินกว่าที่คาดไว้\n- ดูในระบบ 3D ภาพสวย แต่ฉาก 3D น้อยไปนิดนึง\n\nMy vote 7.5/10\n\nแก้ไขข้อความเมื่อ 4 ธันวาคม 2557 เวลา 11:42 น."}
