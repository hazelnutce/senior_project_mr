{"movie_name": "Exodus: Gods and Kings", "text": "Exodus: Gods and Kings (2014)\n\n\nหนังเล่าเรื่องในยุคก่อนคริสตกาล-ก่อนการกำเนิดบัญญัติสิบประการ เรื่องของฟาโรห์ราเมเสสผู้ครองนครอียิปต์ กับโมเสสที่เป็นผู้ปลดแอกพันธนาการการเป็นทาสของชาวฮิบรู เป็นแนวประวัติศาสตร์ ผสมแฟนตาซี ด้วยความที่ไม่ได้นับถือคริสต์ก็เคยได้ยินเรื่องนี้มาแบบผ่านๆ แต่หนังก็เล่าให้เราเข้าใจได้ไม่ยาก แถมยังสนุกอีกต่างหาก\n\n\nหนังมีความยาวสองชั่วโมงครึ่ง แต่ไม่หลับเลย เล่าเรื่องได้กระชับฉับไว มีกลางๆ เรื่องเนือยหน่อย แต่ภาพรวมก็ลื่นไหลดี แต่มีข้อเสียคือไม่ค่อยลงลึกในด้านความรู้สึกของตัวละครมากนัก แต่ก็ยังถือว่าอยู่ในระดับพอรับได้เพราะมีพลังนักแสดงที่พุ่งพล่าน ยิ่งคริสเตียน เบลล์ นี่ไม่ต้องพูดถึง นักแสดงคนอื่นก็ช่วยประคับประคองเรื่องได้ดี\n\n\nจุดเด่นอีกข้อคือโปรดักชั่นอลังการและภาพสวยมาก ชอบภาพมุมกว้างเวลาถ่ายฉากกองทัพ ฉากภัยพิบัติอะไรแบบนี้ คือมันตระการตา ยิ่งใหญ่มากกกก ยิ่งดู 3 มิติก็ยิ่งได้อรรถรส\n\nสรุปคือสนุกค่ะ ไม่ควรพลาด เป็นโปรแกรมที่น่าสนใจสำหรับสุดสัปดาห์นี้\n\n8/10\n\nติดตามรีวิวอื่นๆ และข่าวอัพเดทหนังได้ที่ [Spoil] คลิกเพื่อดูข้อความที่ซ่อนไว้\n"}
