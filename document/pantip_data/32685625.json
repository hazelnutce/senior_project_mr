{"movie_name": "Edge of Tomorrow ซูเปอร์นักรบดับทัพอสูร", "text": "[Review] Edge of Tomorrow\nซูเปอร์นักรบดับทัพอสูร\n\nAction | Sci-Fi\n\nผู้กำกับ: Doug Liman\nดารานักแสดง:  Tom Cruise\n                  Emily Blunt\n                  Bill Paxton\n\nช่วงน้องปลวกเมาท์มอยหนัง\n       Edge of Tomorrow นั้นสร้างมาจากไลท์โนเวลหรือนิยายเรื่อง All You Need IS Kill ของญี่ปุ่น เขียนโดย Sakurazaka Hiroshi ถูกตีพิมพ์เมื่อปลายปี 2004 และมีฉบับมังงะหรือการ์ตูน เขียนโดย Obata Takeshi ซึ่งฉบับการ์ตูนนั้นมีความใกล้เคียงกับนิยายมากกว่าในหนัง และมีฉบับรวมเล่มภาษาไทยโดย NED Comics ลองไปหาซื้อมาอ่านได้นะจ๊ะกลับมาทางด้านหนังกันต่อ ผู้กำกับดั๊ก ไลแมน ได้เคยฝากผลงานคุณภาพไว้มากมาย เช่น The Bourne ทั้ง 3 ภาค และซีรีย์อย่าง Covert Affaris และเจ้าตัวได้ยืนยันว่า Splinter Cell ซึ่งสร้างจากเกมส์ชุดชื่อดังของค่าย Ubisoft เป็นหนังเรื่องถัดไปของเขาโดยมี Tom Hardy แสดงนำ\n     กลับมาเมาท์หนังกันต่อจ้า ถึงแม้ตัวหนังจะดัดแปลงจากนิยายมากมายหลายอย่างเพื่อให้เข้ากับหนังฮอลลีวูด แต่ก็ยังคงรักษาองค์ประกอบสำคัญของนิยายไว้ได้ และทำออกมาได้สนุกในแบบฉบับของหนังฮอลลีวูดอย่างมาก ต้องขอยกนิ้วให้ผู้กำกับเลย นอกจากนี้ตัวหนังยังเป็นแนวของการย้อนเวลาซ้ำไปซ้ำมาซึ่งไม่ใช่เรื่องแปลกใหม่อะไร แต่การจะทำออกมาให้สนุกและไม่น่าเบื่อนั้นยากมาก ซึ่งหนังเรื่องนี้ก็ถือว่าทำออกมาได้ดีมาก ถึงแม้ขณะดูอาจจะมีงงๆบ้างแต่พอดูจบแล้วมานั่งนึกลำดับเรื่องราวก็สามารถเข้าใจได้ นอกจากนี้ยังมีแทรกมุกตลกให้ได้ขำขันกันบ้าง ส่วนเรื่องเอฟเฟ็กต์นั้นหายห่วงจ้ามีฉากระเบิกตูมตามสะใจ มีให้ลุ้นระทึกตลอดเวลา ทางด้านนักแสดงขึ้นชื่อว่าป๋าทอม ครูซซะอย่างไม่ทำให้แฟนๆผิดหวังอยู่แล้ว หนังเรื่องนี้สนุกจริงๆน้องปลวกคอนเฟิร์ม\n\nคะแนนความชอบส่วนตัว: 9/10\n\nCR: IMDb - Edge of Tomorrow\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
