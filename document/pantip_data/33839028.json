{"movie_name": "Maggie", "text": "[Mini-Review] Maggie ซอมบี้ ลูกคนเหล็ก (ไม่ Spoil)\n.\n“หนังพาดำดิ่งสู่สภาพจิตใจและถ่ายทอดความเจ็บปวดของผู้ติดเชื้อรวมถึงคนรักได้อย่างยอดเยี่ยม แม้รูปแบบและวิธีการนำเสนอค่อนข้างเรียบง่าย แต่บทบาทการแสดงของสองนักแสดงนำหลักกลับลุ่มลึกและถ่ายทอดความรู้สึกของตัวละครได้อย่างดี”\n.\nเรื่องราวของ พ่อ (อาร์โนลด์ ชวาร์เซเน็กเกอร์) ที่พบว่า ลูกสาว (อบิเกล เบรสลิน) ติดเชื้อไวรัสที่จะทำให้เธอกลายเป็นซอมบี้ เธอไม่ได้กลายเป็นซอมบี้ในทันที แต่จะค่อยๆเปลี่ยนไปทีละนิด ลูกสาวจึงต้องการใช้ชีวิตแบบมนุษย์ให้มากที่สุดก่อนจะสูญเสียมันไป ในขณะที่ผู้เป็นพ่อก็พยายามทำทุกวิถีทางเพื่อที่จะหยุดยั้งเชื้อซอมบี้ในตัวลูกให้ได้ (Cr.majorcineplex.com)\n.\nภาพยนตร์แนว Drama, Horror, Thriller ที่บอกเล่าเรื่องราวผู้เป็นเป็นพ่อ (Arnold Schwarzenegger) ผู้พยายามทำทุกวิถีทางเพื่อหาทางรักษาชีวิตลูกสาว (Abigail Breslin) จากการติดเชื้อไวรัสร้ายในช่วงกลียุค ตัวหนังได้ถ่ายทอดเรื่องราวความเจ็บปวด รูปแบบวิธีการรักษา และสภาพจิตใจของผู้ติดเชื้อรวมถึงคนรัก ผ่านตัวละครต่างๆที่อยู่ในเหตุการณ์รวมถึงสองพ่อลูกคู่นี้ด้วย โดยหนังเลือกที่ใช้องค์ประกอบภายในฉากและบอกเล่าเรื่องราวในรูปแบบที่เรียบง่ายแต่ค่อนข้างละเอียดอ่อนในด้านของความรู้สึก ซึ่งบทบาทการแสดงของทั้งสองตัวละครพ่อลูก สามารถบอกเล่าความเจ็บปวดเหล่านี้รวมถึงแสดงความรักที่มีให้ต่อกันได้อย่างหนักแน่นและชวนหดหู่เป็นที่สุด\n.\nMy Score : 7.0/10\n\n"}
