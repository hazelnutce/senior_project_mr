{"movie_name": "อึ้ง ทึ่ง สู้", "text": "อึ้ง ทึ่ง สู้ ไม่เคยได้ยินหรือรู้จักเรื่องนี้จนหนังเข้าโรงฯนี่แหละครับ แต่ก็มีโอกาสได้ดู และก็รู้สึกอยากจะพิมพ์ถึงเรื่องนี้ซักหน่อย\n\nเป็นหนังจีนกำลังภายในในยุคเซียงไฮ้ ที่ทำออกมาได้ดูดีมาก ภาพสวย ฉากก็ดูดี (ถึงแม้จะมีไม่กี่ฉาก) เนื้อเรื่องไม่มีอะไรใหม่ แต่ บุคลิกของพระเอก มันทำให้หนังดูสนุกขึ้นนะ มันซื่อตรง ออกแนว จา พนม ในองค์บากภาคแรกเลย\n\nฉากแอ๊คชั่นจะไม่ค่อยมีพวกท่าสวยแนวยิมนาสติกเท่าไร แต่จะเป็นต่อยเตะแบบ \"เน้น ๆ\" ซึ่งบอกเลยว่า แต่ละหมัด ของพระเอกนี้ \"เน้นมากกก\" สะใจสุดๆ ทั้งต่อยทั้งเตะ คาแรคเตอร์ท่าทางจะออกแนวบรู๊ซ ลี เลยละ ดูแล้วก็คิดถึง เสียดายมาก ถ้าบรูซ ลี ยังอยู่ แอ๊คชั่นแบบนี้ก็ต้องเค้าแหละ แต่กับพระเอกคนนี้ก็ไม่ขี้เหร่ครับ ทำได้ดี (หน้าคล้ายๆ บัวขาว เหมือนกันนะ ฮ่าๆ)\n\nการถ่ายทำจะมีภาพสโลว์ตอนต่อสู้คล้ายๆกับเรื่อง 300 เพียงแต่เรื่องนี้ทำแล้วไม่ออกไปทางความสวยงาม แต่จะเน้นที่ความสะใจเป็นหลัก ซึ่งบอกเลยว่า \"ทำถึง\" ทีเดียวเชียว\n\nเรื่องนี้ฉากแอ๊คชั่นจริงๆ มีไม่เยอะนะ แต่ก็มีบางเล็กน้อยระหว่างทาง ซึ่งเท่าที่มี มันก็ยอดเยี่ยมมากละ\n\nสรุปแล้วตอนนี้ใครกำลังมองหา หนังจีนกำลังภายในแบบสมัยใหม่หน่อย อยากดูเพื่อความสะใจ ภาพสวยๆ ก็ต้องเรื่องนี้เลย ซึ่งผมเองก็ยังไมไ่ด้ดู นางพญาผมขาวนะ เรื่องนั้นน่าจะกำลังภายในเหาะโหนสลิงละมั้ง\n\n"}
