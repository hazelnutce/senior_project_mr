{"movie_name": "Max Steel", "text": "Max Steel (ไม่สปอยเนื้อหาสำคัญ)\n.\nภาพยนตร์สร้างจากการ์ตูนชื่อดังที่ออกฉายทางช่อง Cartoon network และสร้างความนิยมให้กับเด็กๆทั่วโลกในระยะเวลาอันรวดเร็ว เรื่องราวของ Max เด็กหนุ่มที่ต้องย้ายบ้านตามแม่ของเขามายังเมืองเล็กๆแห่งหนึ่ง ที่มีอดีตเกี่ยวกับพ่อของเขาและเรื่องลึกลับเก็บซ่อนไว้ ต่อมา Max จึงได้รู้ความจริงว่าตัวเขานั้นมีพลังพิเศษบางอย่างซ่อนอยู่ โดยเขานั้นจะต้องเอาพลังทั้งหมดมาเพื่อต่อกรกับภัยร้ายที่หมายมั่นปั้นมือจะคุกคามโลกใบนี้ กำกับภาพยนตร์โดย Stewart Hendler (Sorority Row (2009) และ Halo 4: Forward Unto Dawn (2012))\n.\nภาพยนตร์แนวซุปเปอร์ฮีโร่ที่มีการเดินเรื่องตามแบบสไตล์หนังสเกลเล็กทั่วไป เนื้อหาของเรื่องบอกเล่าถึงเด็กหนุ่มที่ค้นพบความสามารถพิเศษบางอย่างและต้องใช้ความสามารถนั้นต่อกรกับภัยอันตรายที่กำลังจะเกิดขึ้น ตัวหนังเดินเรื่องด้วยความเรียบง่ายผ่านเรื่องราวชีวิตของ Max McGrath เด็กหนุ่มตัวละครหลัก แม้การการปะติดปะต่อเรื่องราวถึงการปูเนื้อหาในช่วงต้นอาจดูไม่ไหลลื่นนัก แต่เมื่อถึงพาร์ทแอคชั่นตัวหนังกลับสามารถเพิ่มความน่าติดตามได้พอสมควร ฉาก CG ภายในเรื่องมีความสวยงามและสะดุดตา นั่นช่วยทำให้ชุดเกราะหรือคอสตูมภายในเรื่องดูเท่ห์และดึงความเป็น superhero ออกมาได้ดีเยี่ยม โดยรวมแล้วเป็นภาพยนตร์แอคชันไซไฟที่เด็กดูง่าย แบบไม่ต้องคิดอะไรมากมายครับ\n.\nMy Score : 6.5/10\n\n"}
