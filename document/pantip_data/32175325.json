{"movie_name": "รีวิวหนังเรื่อง Maleficent", "text": "Maleficent\n\nให้ 8/10 หนังจากค่าย Walt Disney ที่หยิบยกการ์ตูนที่ถูกสร้างขึ้นในปี 1959 เรื่อง Sleeping Beauty หรือที่เราเรียกๆกันว่า เจ้าหญิงนิทรา มาตีความใหม่ ซึ่งทุกอย่างในหนังยังคงเดินตามโครงเรื่องเดิม แต่นำเสนอออกมาในมุมมองของ Maleficent โดยปีนี้ก็เป็นปีที่ครบรอบ 55 ปี ของ Sleeping Beauty ด้วย\n\nหนังเรื่องนี้กำกับโดย Robert Stromberg ซึ่งกำกับเรื่องนี้เป็นเรื่องแรก แต่เขาก็เป็นที่รู้จักกันดีในในฐานะ Production designer และการทำ Visual effects ในหนังใหญ่ๆมาหลายเรื่องนับไม่ถ้วน โดย Avatar (2009) และ Alice in Wonderland (2010) คือเรื่องที่เขาได้รับรางวัลออสการ์ในการทำงาน Production design ส่วน Linda Woolverton ผู้เขียนบทนั้นคือคนที่เขียนเรื่อง Mulan (1998), Beauty and the Beast (1991), The Lion King (1994) และ Alice in Wonderland (2010) ค่ะ\n\nจะบอกว่าหนังเรื่องนี้ตัดสินจาก Trailer ไม่ได้นะคะ ถ้าดูจาก Trailer อย่างเดียวหนังจะให้ mood and tone หรือกลิ่นอายแนวๆหนังเรื่อง Snow White and the Huntsman (2012) ซึ่งออกแนวแอคชั่นและดาร์คๆหน่อย แต่เมื่อชมจริงๆแล้ว mood and tone ของหนังจะซอฟลงมาเยอะค่ะ ไม่ดาร์ค และ ไม่ได้แอคชั่นจ๋า แต่ออกแนวดราม่าด้วยซ้ำ ซึ่งทำออกมาได้ดีมากและเหมาะสมกับ content ในเรื่องมากกว่าที่จะเป็นแนวแอคชั่นแบบจัดเต็ม\n\nหนังมีความดีงามมาก ตีความใหม่ได้ดีสุดๆ ตีโจทย์แตกกระจุย ประเด็นของเรื่องโดนใจผู้หญิงกันถ้วนหน้า หลายๆคนถึงกับนั่งน้ำตาซึมในโรงหนังกับความปลาบปลื้ม ความสงสาร เห็นใจ และเข้าใจหัวอกลูกผู้หญิงด้วยกัน หนึ่งในนั้นก็คืออิชั้นด้วยนั่นเอง หนังมีความเป็น Feminist มากๆ คุณผู้หญิงทั้งหลายไปดูน่าจะชอบโดยเฉพาะคนที่โตมากับการ์ตูนเรื่องนี้อย่างอิชั้นด้วย แต่สำหรับคุณผู้ชาย (แท้ๆ) อาจจะไม่ค่อยอินเท่าไหร่ค่ะ\n\nและไม่แปลกใจเลยที่ภาพ CG และ Effect ในหนังเรื่องนี้ทำออกมาอย่างสวยงามเข้ากับ Theme Disney ที่เหมือนอยู่ในดินแดนเทพนิยายได้เป็นอย่างดี การแต่งหน้าและการแสดงของ Angelina Jolie กินขาดจนกลบคนแสดงคนอื่นๆในเรื่องจนจมมิดดิน ประมาณว่าถ้าไม่มีใครในเรื่องเลยนางก็เอาอยู่จ๊ะ ชอบมากๆ แต่ที่ไม่ชอบเลยคือการแสดงของ Elle Fanning น้องสาวของ Dakota ที่เล่นเป็นออโรร่า ดูแอ๊บไปหน่อย และในความคิดเห็นส่วนตั๊วส่วนตัวอิชั้นว่านางไม่ค่อยสวยอ่ะค่ะ\n\nอ้อ...ในเรื่องมีลูกสาวของโจลี่เล่นด้วยนะคะ เล่นเป็นออโรร่าวัย 5-6 ขวบค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
