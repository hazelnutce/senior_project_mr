{"movie_name": "Ip man 3", "text": "[Mini-Review] Ip Man 3 ยิปมัน 3 (ไม่สปอยเนื้อหาสำคัญ)\n.\nภาคต่อของเรื่องราวปรมาจารย์กังฟูระดับโลก อาจารย์ยิปมัน ผู้เคยถ่ายทอดวิชากังฟูให้กับนักสู้ระดับตำนาน บรู๊ซ ลี มาแล้ว ตัวหนังถ่ายทอดเรื่องราวที่ดัดแปลงมาจากเค้าโครงเรื่องจริงและเล่าเรื่องในช่วงการเป็นปรมาจารย์ของอาจารย์ยิปมันในภาคนี้ ในภาคนี้ยังคงรักษามาตรฐานการต่อสู้ในรูปแบบกังฟูได้เข้มข้นเช่นเคย อีกทั้งยังมีการปะทะการต่อสู้กับศิลปะการต่อสู้รูปแบบอื่น โดยได้ Mike Tyson นักชกระดับโลก และ สุชาติ ขันวิไล สตั้นแมนของ จา พนม มาร่วมปะทะความมันส์กันอีกด้วย นอกจากการถ่ายทอดอารมณ์ผ่านการกระทำและความรู้สึกของตัวละครที่ยอดเยี่ยมแล้ว ในภาคนี้ยังมีพาร์ทดราม่าที่เข้มข้น สามารถเข้าถึงก้นบึ้งในจิตใจของนักสู้และเรียกน้ำตาจากผู้ชมได้ยอดเยี่ยมไม่แพ้กัน เรียกได้ว่าเป็นการปิดไตรภาคที่งดงามและประทับใจเป็นที่สุด\n.\nMy Score : 8.5/10\n\n\nแก้ไขข้อความเมื่อ 18 มกราคม 2559 เวลา 00:20 น."}
