{"movie_name": "รีวิวหนังเรื่อง Tangerine", "text": "ให้ 7/10 หนัง Comedy-Drama โดยหนังเรื่องนี้ถ่ายทำโดยการใช้ iPhone 5s ทั้งเรื่อง และคว้ารางวัลมาแล้วทั้งหมด 13 รางวัลจากเวทีต่างๆ\n\nหลังจากซินดี้ สาวประเภทสอง อาชีพขายบริการทางเพศ ออกมาจากคุกและรับรู้จากปากอเล็กแซนดร้า เพื่อนรักซึ่งเป็นสาวสองและขายบริการเหมือนกันว่า แฟนหนุ่มของเธอนอกใจไปคั่วอยู่กับผู้หญิงแท้ๆแถมยังเป็นคนขาวอีก ซินดี้เกิดอาการของขึ้นทันที จึงเดินตามหากิ๊กและตัวแฟนหนุ่มไปทั่วเมือง\n\nTangerine เป็นหนังที่น่าจับตามองทีเดียว ด้วยวิธีการถ่ายทำที่ลื่นไหล ความน่าสนใจของเนื้อเรื่องที่แสนจะธรรมดา แต่เมื่อนำมาปรุงแต่งด้วยการออกแบบตัวละครและเนื้อเรื่องที่ดูเหมือนจะผิดที่ผิดทางขัดกันไปหมด คนดำ+สาวประเภทสอง+ขายตัว+แต่หึงแฟนที่นอกกาย และอีกหลายๆสิ่งในเรื่อง ก็กลับทำให้หนังน่าสนใจและน่าติดตามอย่างเหลือเชื่อ\n\nตัวละครนำทั้ง 2 ตัวยังมีคาแรคเตอร์ที่มีเสน่ห์มาก ทั้งตลกและน่ารักในบทสนทนาและพฤติกรรม และตัวละครตัวอื่นๆก็ออกแบบมาได้ดีมีเอกลักษณ์เช่นกัน มันจึงทำให้หนังเรื่องนี้สนุก ตลกและสร้างความบันเทิงให้กับผู้ชมดีทีเดียว\n\nโดยหนังจะนำเสนอเป็น 2 เส้นเรื่อง ซึ่งในตอนแรกทั้ง 2 เส้นเรื่องเหมือนจะเป็นคนละเรื่องคนละราว และไม่มีทางบรรจบกันเลย แต่ท้ายที่สุดแล้วมันกลับมาบรรจบกันได้อย่างพอดิบพอดี สร้างวุ่นวายยุ่งเหยิงชุลมุนได้อารมณ์แสบสันต์ดีมากค่ะ\n\nป.ล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
