{"movie_name": "American Hustle : โกงกระฉ่อนโลก", "text": "‘American Hustle’ บอกเล่าชีวิตของตัวละครกลุ่มหนึ่งที่ตะเกียกตะกาย “เอาตัวรอด” อยู่ในเมืองๆ หนึ่ง เออร์วิ่ง ลูกชายของคนขายกระจกที่ตกอับและสร้างจุดเปลี่ยนให้กับตนเองด้วยการเลือกทางเดินที่แตกต่าง เขากลายเป็นนักต้มตุ๋นผู้เปี่ยมด้วยพรสวรรค์ เขามีลูกมีเมียแล้วแต่แยกทางกัน โรซาลีน เธอคือผู้หญิงคนนั้น แต่เขาได้มาพบสาวคนใหม่ที่ดูจะเข้ามาเติมเต็มธุรกิจของเขาได้อย่างเข้าขา ซิดนีย์ สาวสวยผู้ชาญฉลาด ทุกอย่างดำเนินมาด้วยดีโดยตลอด จนวันหนึ่ง เขาทั้งสองได้มาพบกับ ริชชี ดีมาโซ เอฟบีไอผู้หวังสูง หวังจะเปิดเผยพฤติกรรมโกงของเหล่านักการเมืองทั้งหลาย จึงเลือกใช้นักต้มตุ๋นเป็นส่วนหนึ่งของแผนการ และคาร์มีน โพลิโต้ ก็คือหนึ่งในนักการเมืองที่หวังกระชากหน้ากากออกมา\n\n\nผู้กำกับฯ อย่าง David O. Russell (เจ้าของผลงานอย่าง ‘The Fighter’ และ ‘Silver Lining Playbook’) ผู้เก็บรวบรวมนักแสดงชื่อดังฝีมือดีมาร่วมงานในภาพยนตร์เรื่องเดียวกัน แถมยังขับให้พวกเขาให้แสดงบทเด่นของตัวเองออกมาได้อย่างเต็มเปี่ยม ต้องขอชื่นชมเขาคนนี้จริงๆ\n\n-- หนังค่อนข้างเริ่มต้นและอุ่นเครื่องอย่างเชื่องช้า ค่อยๆ พาเราไปรู้จักกับตัวละครทีละตัวๆ จนครบจึงได้เริ่มต้นความสนุกที่จริงจัง\n-- เสียงเพลงประกอบที่สุดเก่าแต่คลาสสิค เข้ากับภาพที่ถูกย้อมให้เก่าเพราะเป็นเหตุการณ์ในวันวาน\n-- คนที่โผล่มาในฉากทีไรก็ขโมยซีนได้เมื่อนั้น Jennifer Lawrence สวยและเรียกฮามากๆ\n\nบางคนอาจติว่าบทไม่เข้มข้น แต่ด้วยความสามารถของนักแสดง ทำให้หนังเรื่องนี้มี “อะไร” ที่คุณต้องเข้าไปดูได้แน่ๆ\n\nอ่านเพิ่มเติม ได้ที่ http://bit.ly/18NofDR\n"}
