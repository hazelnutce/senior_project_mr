{"movie_name": "Jackass Presents Bad Grandpa", "text": "บ้านเมืองเครียดเครียดนัก ไปชมหนังฮา “Jackass Presents Bad Grandpa”  หรือ “แจ็คแอส เสนอ ปู่ซ่าส์มหาภัย ” ผลงานจากทีม Jackass กันดีกว่า จะว่าไป ผมก็ไม่เคยได้ดู Jackass ภาคก่อนๆ อย่างเป็นจริงเป็นจังนะ เห็นมาจากตัวอย่างมั่ง ได้ยินเขาเล่ากันมามั่ง เลยได้รู้ว่า Bad Grandpa ถึงจะทะลึ่งตึงตังเล่นอะไรพิเรนทร์ยังไง ก็ยังไม่อุบาทว์เท่ากับ Jackass ภาคก่อนๆ มา\n\n\nภาคนี้มีเรื่องราวด้วยนะ เรื่องของคุณปู่เออร์วิงที่กระดี๊กระด๊าเมื่อคุณย่าตายไป จิตใจของคุณปู่ก็ใฝ่หาแต่เรื่องลามกและอุบาทว์มาทำทั้งนั้น เข้ากันได้เข้ากันดีกับหลานบิลลี่ที่แม่ต้องเข้าคุกเพราะติดยาเลยต้องมาอยู่ในความดูแลของปู่ แต่เป็นเด็กช่างพูดช่างจากล้าแสดงออก\n\nจนเกินเด็ก!\n\nกับรูปแบบการถ่ายทำแบบที่แอบซ่อนกล้องเอาไว้ แล้วเล่นให้ดูสมจริง โดยมีตัวประกอบจำเป็นที่จะแสดงสีหน้าท่าทางและคำพูดตามธรรมชาติของพวกเขาออกมา อารมณ์ดีออกมานอกโรงอย่างไม่ต้องสงสัย แม้จะแทบจับเนื้อหาสาระอะไรได้น้อยเต็มทีก็ตาม\n\nช่วง End Credit ยังมีฉากเบื้องหลังให้ขำและฮากันต่ออีกรอบด้วยนะเธอ!\n\nอ่านเพิ่มเติมได้ที่ http://bit.ly/1dOKo6m\n\nแก้ไขข้อความเมื่อ 15 มกราคม 2557 เวลา 09:26 น."}
