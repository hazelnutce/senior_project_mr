{"movie_name": "Godzilla : ก็อดซิลล่า", "text": "       เมื่อมนุษย์ต้องเผชิญหน้าต่อสู้กับสัตว์ประหลาดขนาดยักษ์อันทรงพลังที่เพิ่งลืมตาตื่นขึ้นมาหลังจากที่หลับจำศีลไปหลายพันปี และพร้อมที่จะทำลายทุกอย่างที่ขวางหน้า โดยที่มนุษย์ไม่อาจต่อกรใดๆได้เลย ทำให้รู้ซึ้งถึงความจริงที่ว่า \"การที่มนุษย์ยะโสคิดว่าสามารถควบคุมธรรมชาติได้นั้น แท้จริงแล้วกลับตรงกันข้ามโดยสิ้นเชิง\"\n\n       เป็นหนังสัตว์ประหลาดในตำนานที่ทุกคนน่าจะรู้จักกันดีอยู่แล้ว ซึ่งในเวอร์ชั่นนี้ จะเน้นไปที่มุมมองของมนุษย์และการดิ้นรนต่อสู้กับศัตรูอันยิ่งใหญ่ โดยใช้ทั้งอาวุธหนัก ยุทธวิธี รวมไปถึงแผนการต่างๆ เพื่อปกป้องและรักษาเผ่าพันธุ์ให้คงอยู่รอดอย่างสงบสุขต่อไป\n\n       ตัวหนังทำได้สนุกและมันส์ได้ใจสุด เนื้อเรื่องน่าติดตาม ยิ่งพอโฟกัสที่มุมมองของมนุษย์เป็นหลัก เลยมีเรื่องดราม่าเข้ามาผสม ทำให้ดูเติมเต็มและมีมิติมากขึ้น (แต่ก็ยังคงไว้ซึ่งเนื้อเรื่องหลักได้อย่างดี) ฉากต่อสู้ก็สะใจ ภาพสวย CG อลังการ ทำลายล้างแบบไม่กลัวเปลืองงบประมาณ ที่สำคัญโคตรเท่อ่ะ ชอบๆ\n9/10\n"}
