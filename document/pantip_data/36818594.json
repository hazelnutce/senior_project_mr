{"movie_name": "ภาพยนตร์ the hitman's bodyguard", "text": "ภาพยนตร์แอคชัน คอมเมดี้ สุดฮาจาก ผู้กำกับ Patrick Hughes  ที่กำกับเรื่อง The Expendable 3 มาก่อน\n\n\nเรื่องราวของ บอดี้การ์ดระดับ AAA Michael Bryce (Ryan Reynolds) พลาดท่าทำให้ลูกค้าเสียชีวิต  หลังจากนั้น ชีวิตเขาก็ต้องอับ จากรถหรูที่เคยขับ ต้องมาขับรถทั่วไปที่มีกลิ่นอึหมา ที่ล้างเท่าไหร่ก็ไม่ออก รับงานให้กับกลุ่มลูกค้าระดับล่างๆ จะได้ไม่เสี่ยง  จนกระทั่งวันหนึ่งอดีตแฟนสาว Amelia Roussel (Elodie Yung) ได้ขอร้องให้เขาช่วยปกป้องนักฆ่าคนนึงนามว่า Darius Kincaid (Samuel L. Jackson) และช่วยพาไปขึ้นศาลในประเทศ เนเธอร์แลนด์ ซึ่งทั้งสองแทบจะไม่ชอบขี้หน้ากันอยู่แล้ว เนื่องจากเคยมีอดีตด้วยกันมาก่อน แต่จะเป็นอย่างไรต้องไปชมเองนะคร้าบบ !\n\n\nถ้าจะถามว่าหนังสนุกไหม ก็คงต้องบอกว่า สนุกครับ มีมุกฮาหลายฉาก เกือบลืมไปผมดูพากษ์ไทย ทีมงานพากษ์เค้าจัดหนักจัดเต็ม ฮาจนท้องแข็ง แน่นอน\n\n\nผมชอบตัวละคร ไบรซ์ และ คินเคต เพราะนอกจากจะเป็นไม้เบื่อไม้เมากันมาก่อน นิสัยก็ยังแตกต่างอย่างสุดขั้ว คนหนึ่ง ละเอียด รอบคอบ วางแผนก่อนลงมือ  ส่วนอีกคนบ้าระห่ำ กล้าได้กล้าเสีย ทำตามสัญชาตญาณ แต่ต้องมาอยู่ด้วยกัน  สิ่งหนึ่งที่ได้จากหนังเรื่องนี้ก็คือ ในชีวิตเราต้องเคยมีซักครั้งนึงที่ต้องทำงานกับคนที่ไม่ชอบ  สิ่งหนึ่งที่สำคัญคือ ทั้งสองฝ่ายต่างต้องเปิดใจให้แก่กัน คอยช่วยเหลือกัน งานถึงจะสำเร็จลุล่วงไปได้ด้วยดี เหมือนกับ  เหรียญที่มี 2 ด้าน แตกต่างกันแต่ก็ยังอยู่บนเหรียญเดียวกัน\n\n\nถ้าหากชื่นชอบติดตามผลงานได้ที่แฟนเพจนะครับ ขอบคุณมากครับ\n"}
