{"movie_name": "John Wick: Chapter 2", "text": "John Wick: Chapter 2 (ไม่สปอยล์เนื้อหาสำคัญ)\n.\nภาคต่อของอดีตมือสังหารที่ถูกบีบให้กลับมาทำงานอีกครั้ง หลังจากที่อดีตเพื่อนร่วมงานวางแผนเข้าควบคุมองค์กรมือสังหารลับและด้วยพันธะเลือดที่เคยให้สัญญากันไว้ ทำให้ John Wick (Keanu Reeves) ต้องออกเดินทางไปยังกรุงโรมเพื่อรับมือกับบรรดานักฆ่าสุดอันตรายอีกครั้ง กำกับภาพยนตร์โดย Chad Stahelski (John Wick (2014))\n.\nภาคต่อของภาพยนตร์แอคชั่นสุดระห่ำเดือด หลังจากที่ John Wick ตามถล่มแก๊งมาเฟียผู้ฆ่าหมาสุดที่รัก อันเป็นของขวัญแทนใจชิ้นสุดท้ายก่อนที่ภรรยาของเขาจะตาย มาในภาคนี้เขาต้องรับมือกับอันตรายครั้งใหม่ที่ตามมาหลอกหลอนเขาอีกครั้ง ตัวหนังยังคงความแอคชั่นสุดเท่ห์แบบดิบเดือดเฉกเช่นภาคก่อนหน้า ทว่าภาคนี้ได้ขยายความถึงเบื้องลึกของกลุ่มมือสังหารและองค์กรอาชญากรรมที่แทบไม่ได้พูดถึงเลยในภาคที่แล้วได้อย่างน่าทึ่ง ด้วยการฝึกฝนศิลปะการต่อสู้และการใช้อาวุธจริงหลากประเภทของ Keanu Reeves ก่อนเริ่มถ่ายทำภาพยนตร์ในภาคนี้ บวกกับเทคนิคการถ่ายภาพแบบ Long Take อันเป็นจุดขายของเรื่อง ทำให้ทุกๆฉากแอคชั่นนั้นเท่ห์มากๆ ดุดัน และปลุกปั่นอะดรีนาลีนของผู้ชมให้สูบฉีดได้อย่างรุนแรง ก่อนจะพาเข้าสู่บทสรุปในช่วงท้ายที่ชวนขนหัวลุก ชวนตามติดโลกของมือสังหารสุดอันตรายของ John Wick ต่อไปในภาคหน้า\nปล. ด้วยเรท น 18+ หลายๆฉากในเรื่องค่อนข้างรุนแรง พรั่งพรูไปด้วยเศษเลือดเศษเนื้อ แนะนำทำใจไว้ด้วยครับ\n.\nระดับความชอบ : 8/10\n\n\nแก้ไขข้อความเมื่อ 18 กุมภาพันธ์ 2560 เวลา 22:12 น."}
