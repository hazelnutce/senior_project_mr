{"movie_name": "Boyhood (2014)", "text": "ผลงานจากผู้กำกับ Richard Linklater ที่สร้างผลงานดีเด่นมามากมาย แค่ชื่ออาจไม่ถึงกับคุ้นหูคนไทยส่วนใหญ่มากนัก และวันนี้ เขามีผลงานใหม่ ‘Boyhood’ ความจริงแล้ว หนังเรื่องนี้แทบจะเรียกได้ว่าไม่มีเส้นเรื่องอะไรมากนัก เหมือนการติดตามการเติบโตของเด็กชายคนหนึ่งจากวันที่เขายังเป็นเด็กน้อย ค่อยๆ เติบโตผ่านกาลเวลา ผ่านเรื่องราวและบริบทต่างๆ ในประเทศยักษ์ใหญ่อย่างสหรัฐอเมริกา แต่เหตุการณ์ระหว่างนั้นต่างหากที่ทำให้มันน่าสนใจ\n\nนอกเหนือจากการถ่ายทำเป็นเวลา 12 ปี\n\n\nหนังประกอบไปด้วย ฉากเล็กฉากน้อยไปจนถึงฉากลองเทคที่ผู้กำกับเขาถนัด หลายฉากใส่บทพูดที่ทำให้เราต้องสะอึก เพราะมันเหมือนโดนความรู้สึกของเรา หลายอย่างมันทำให้เราหัวเราะกับมุกจิกกัดในเรื่องราวที่เราได้ผ่านมันมาแล้วและมันยังคงเกิดวนเวียนซ้ำซากอยู่ หนังพูดถึงหลากหลายเรื่องราวเอามากๆ ทั้งเรื่องความรัก ชีวิตวัยรุ่น ชีวิตครอบครัว รวมไปถึงเหตุการณ์บ้านเมือง และความลักลั่นย้อนแย้งบนโลกใบนี้\n\n‘Boyhood’ เต็มไปด้วยเพลงประกอบเพราะๆ มากมาย นั่งมองดูชีวิตในหนัง ก็เหมือนเป็นกระจกสะท้อนชีวิตของตัวเองไปด้วย\n\nBoyhood | http://bit.ly/1rRtHPX\n"}
