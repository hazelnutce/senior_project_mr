{"movie_name": "ร้านขายอาหารอีสาน", "text": "\"เมื่อคนที่เรารัก กลายเป็นคนที่น่ากลัวที่สุด\" สโลแกน ที่อยู่บนใบปิด หนังเรื่องนี้ได้ดำเนินเรื่องในแกนความคิดนี้อย่างชัดเจน\n\nจากตัวอย่าง ทำออกมาเป็นหนัง Horror เรื่องนึง แต่เมื่อไปดูก็ได้พบกับความ Romance ที่เพิ่มเข้ามา เรียกได้ว่าผสมผสานระหว่าง หนังผีและหนังรักได้ดีพอสมควร\n\nพูดถึงบทสำหรับคนที่ชอบหนังผีที่อยากเจอฉากหลอนๆเยอะๆ ต้องขอพูดตามตรงว่าเรื่องนี้คงตอบโจทย์ได้ไม่ดีนัก แต่เรื่องนี้ความเป็นผีนั้น มีที่มาที่ไป และมีเหตุผลในการกระทำต่างๆ ซึ่งทุกตัวละครก็ได้รับผลตามที่ตัวเองก่อไว้ จนถึงตอนจบเรื่อง หนังเรื่องนี้จะกลับมาถามเราอีกรอบว่า \"ถ้าคนที่เรารัก กลายเป็นคนที่น่ากลัวที่สุด เราจะทำยังไง?\"\n\nสำหรับนักแสดงขอชื่นชม ออม สุชาร์ เพราะบทของเธอนั้นเล่นได้ถึงจริงๆ เธอสามารถสลัดภาพน่ารักๆในหนังเรื่องก่อนๆออกไปได้หมด จนมีความรู้สึกเลยว่าที่เห็นเนี่ย ผีเข้าแน่ๆ ไม่ใช่คนเดิมแน่ๆ ส่วนพระเอกของเรื่องอย่าง กอล์ฟ ก็ทำได้ดีเหมือนกัน สามารถเชื่อได้ว่าพระ-นางเป็นแฟนกันจริงๆ ทำให้รู้สึกคล้อยตามไปกับตัวละคร นักแสดงสมทบคนอื่นๆก็เล่นได้ดีและเหมาะสมกับบทของตน\n\nสรุป : หนังเรื่องนี้เหมาะกับคนที่ชอบดูหนังผี ที่ไม่หลอนจนเกินไป และมีเนื้อเรื่องที่มีเหตุมีผล จุดด้อยของเรื่องนี้อยู่ที่บท ที่บางจุดดูยืดเยื้อเกินไป ซึ่งสามารถตัดออกได้ แต่โดยรวมแล้ว ไม่ถือว่าหนังเรื่องนี้แย่แต่อย่างใด\n\nติดตามผลงานการรีวิวเพิ่มเติมได้ที่ : https://www.facebook.com/Mr.Mavericks\n"}
