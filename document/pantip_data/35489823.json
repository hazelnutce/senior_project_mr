{"movie_name": "Alice through the looking glass", "text": "Alice Through the Looking Glass (ไม่สปอยเนื้อหาสำคัญ)\n.\nภาพยนตร์แฟนตาซีผจญภัยสุดยิ่งใหญ่จาก วอลท์ ดิสนีย์ ดัดแปลงมาจากวรรณกรรมคลาสสิกระดับโลกจากงานเขียนโดย Lewis Carroll และอำนวยการสร้างโดย Tim Burton ผู้กำกับภาพยนตร์ชุดนี้ในภาคแรก พร้อมด้วยนักแสดงชุดเดิมอย่าง Johnny Depp, Mia Wasikowska กำกับภาพยนตร์โดย James Bobin\n.\nAlice Through the Looking Glass บอกเล่าถึงการผจญภัยของ อลิซ ที่ดำเนินเรื่องราวต่อจาก Alice in Wonderland (2010) ภาพยนตร์ขึ้นหิ้งของ Tim Burton ที่เคยทำรายรับถล่มทลายและกวาดคำวิจารณ์ยอดเยี่ยมมามากมายหลายสำนัก เรื่องราวในภาคนี้จะบอกเล่าถึงจุดเปลี่ยนของตัวละครบางตัวและการผจญภัยสุดตระการตาเช่นเคย ซึ่งเราจะได้เห็นถึงพัฒนาการของตัวละคร อลิซ เด็กสาวผู้ที่เปี่ยมไปด้วยความทะเยอทะยานและมากความสามารถ ผ่านเรื่องราวการผจญภัยและความประทับใจสุดอิ่มเอม ด้านงานภาพหนังสามารถถ่ายทอดความแฟนตาซีและโทนภาพสีฉูดฉาดตระการตาซึ่งงดงามไม่แพ้ภาคแรกกันเลยทีเดียว แม้บทหนังไม่ได้มีความแปลกใหม่จากหนังแนวผจญภัยแนวเดียวกันเท่าใดนัก แต่หนังกลับสอดแทรกแง่คิดและปรัชญาการใช้ชีวิตได้อย่างลึกซึ้ง ซึ่งนั่นคือจุดแข็งของภาคนี้และเพิ่มดีกรีความงดงามของภาพยนตร์ทิ้งห่างตัวหนังภาคแรกกันไปเลยทีเดียว\n.\nMy Score : 7.5/10\n\n"}
