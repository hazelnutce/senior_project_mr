{"movie_name": "22 Jump Street", "text": "หนังภาคต่อของ '21 Jump Street' เรื่องราวของสองคู่หูตำรวจที่ได้รับภารกิจปลอมตัวเป็นนักเรียนไฮสกูลในคราวที่แล้ว\n\nแต่คราวนี้ ชมิดท์ (Jonah Hill) และ เจนโก้ (Channing Tatum) 2 ตำรวจตัวป่วนได้ภารกิจบุกสืบค้นกิจการค้ายาในมหาวิทยาลัย ด้วยความที่ชมิดท์แอบอิจฉาเจนโก้นิดๆ ที่ทำอะไรที่เข้าท่าไปเสียหมดจนตัวเองกลายเป็นตัวตลก ดราม่าความเป็นพี่น้องจึงปรากฏขึ้นหน่อยๆ ในภาพยนตร์เรื่องนี้\n\n\nหนังค่อนข้างส่งเสริมความสัมพันธ์ฉันพี่กับน้องจนกลายเป็นหนังสไตล์ Bromance ที่ขับเน้นส่วนนี้อยู่มากหน่อย ขณะเดียวกันก็ใส่ช็อตฮาๆ หลุดๆ รั่วๆ มาอย่างมากมายจนเรียกเสียงหัวเราะได้อย่างถ้วนทั่วโรงที่ผมอยู่ หนังเล่นจิกกัดตัวเองและหนังภาคต่ออยู่หลายที บางช็อตที่เล่นเอาน้ำหูน้ำตาไหลเพราะมันฮาจริงฮาจังจนฉุดไม่อยู่ แถมยังฮาต่อเนื่องไปถึงหลังหนังจบ ช่วง End Credit กลับทำออกมาได้สุดยอดจนต้องปรบมือให้ อยากอารมณ์ดี\n\nคงต้องยกให้กับหนังเรื่องนี้ ’22 Jump Street’ ที่ดูจะทำได้ดีกว่าภาคแรก\n\n22 Jump Street - สายลับร้ายมหา’ลัย | http://bit.ly/1rVOMe6\n"}
