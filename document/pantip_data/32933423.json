{"movie_name": "The Amazing Spider-Man 2 ดิ อะเมซิ่ง สไปเดอร์แมน 2", "text": "[Review] The Amazing Spider-Man 2\nดิ อะเมซิ่ง สไปเดอร์แมน 2\n\nAction | Adventure | Fantasy\n\nผู้กำกับ: Marc Webb\nดารานักแสดง:  Andrew Garfield\n                  Emma Stone\n                  Jamie Foxx\n\n\nช่วงน้องปลวกเมาท์มอยหนัง\n     เห็นว่า Spider-Man ภาคนี้สร้างให้คล้ายคลึงกับเวอร์ชั่นการ์ตูนให้มากที่สุด ซึ่งโดยส่วนตัวน้องปลวกไม่เคยได้อ่าน Spider-Man เวอร์ชั่นการ์ตูนมาก่อน แต่ก็เคยดู Spider-Man เวอร์ชั่นของ Sam Raimi ทุกภาค กระนั้นน้องปลวกขอไม่เอามาเปรียบเทียบกันนะจ๊ะ เพราะเนื้อเรื่องไม่เหมือนกัน จึงมโนเอาว่ามันเป็นโลกคู่ขนาน เพราะถ้ามานั่งเปรียบเทียบจะพลอยทำให้เสียอรรถรสในการดูหนังและหมดสนุกไปซะเปล่าๆ\n     The Amazing Spider-Man 2 นั้น ฉากต่อสู้สนุกมาก CG สวยอลังการดี แอ็คชั่นตื่นเต้นจุใจสุดๆ แต่ถ้าในด้านดราม่าล่ะก็น้องปลวกรู้สึกว่ามันน่าเบื่อไปหน่อย เพราะภาคนี้ดราม่าเยอะมาก!! อาจจะดูเยอะเกินไปทำให้ดราม่าแต่ละจุดมันไปไม่สุด ทำให้ไม่รู้สึกอินเท่าที่ควร เช่น แฮร์รี่และปีเตอร์ ถึงแม้จะท้าวความบ้างว่ารู้จักกันได้ยังไง ปากบอกเป็นเพื่อนรักกัน แต่ไม่มีฉากให้คนดูอิน และไม่รู้สึกถึงความแน่นแฟ้นของความสัมพันธ์ของทั้งสอง มีแต่โผล่มากอดกันแล้วก็เพื่อนฉันรักแกว่ะ...!! แต่พอโกรธกันก็ถึงขั้นแค้นฝังหุ่นกันเลยทีเดียว (ในส่วนนี้การ์ตูนได้อธิบายหรือไม่ น้องปลวกไม่รู้เพราะไม่เคยอ่าน) แต่ถ้าด้านการแสดงก็ถือว่าแสดงกันได้สุดยอดทุกคน  ไม่ว่าจะแอนดรูว์ เอ็มม่า (น้องปลวกชอบคุณเธอตั้งแต่เล่น Easy A แล้ว) เจมี่ ฟ็อกซ์ และโดยเฉพาะอย่างยิ่ง เดน (Dane DeHaan) ที่ดังมาจากหนังเรื่อง Chronicle ซึ่งเหมาะกับบทตัวร้ายมากๆ หน้าตาให้อิอิ\n     ถ้าถามว่าภาคนี้สนุกไหม น้องปลวกตอบได้ว่าสนุกมาก แต่มันเป็นความสนุกแบบที่หนังจบแล้วก็จบเลย ออกจากโรงแป๊ปๆก็ลืม ไม่ได้น่าจดจำอะไรมากมายนัก\n     ถ้าใครคิดจะดูหนังแนวซุปเปอร์ฮีโร่ที่เน้นความมันของฉากต่อสู้ เอาสนุกๆ ก็ลองไปหามาดูกันได้นะจ๊ะ\n\nคะแนนความชอบส่วนตัว: 7.5/10\n\nCR: IMDb - The Amazing Spider-Man\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
