{"movie_name": "What If รักได้มั้ย ถ้าหัวใจแอบรัก", "text": "วันนี้ไปดู What If มาครับ โพสต์นี้ไม่เชิงเรียกว่ารีวิวละกันนะ เพราะว่าผม \"ดูไม่จบ\" ลุกออกมาจากโรงฯซะก่อน ไม่ได้มีธุระอะไรหรอกครับ แต่ ทนดูจนจบไม่ได้แค่นั้นเอง ฮ่าๆ นานกี่ปีแล้วเนี่ย ที่ลุกออกจากโรงกลางเรื่อง\n\nจากหน้าหนัง ผมก็คาดหวังว่าจะเป็นหนังรัก อุ่นๆ ขำน่ารักๆ อะไรแบบนั้นนะ แต่พอไปดู ผมไม่ชอบ \"บทพูด\" ของเรื่องนี้เลยให้ตายเหอะ เข้าขั้นใช้คำว่า \"เกลียด\" ก็ยังได้เลย มีแต่บทพูดทะลึ่ง สัปดน ปนเซ็กส์และสกปรก ไม่รู้มันฮาหรือน่าฟังตรงไหน\n\nแล้วความสัมพันธ์ของพระเอก นางเอก เคมีมันก็ไม่รู้สึกว่า คลิ๊ก อะไรกันเล๊ย ดูไปก็ไม่อิน ไม่รู้สึกน่าติดตามอะไร ยิ่งมาเจอบทพูด ล้นๆ แบบนี้อีก มันรู้สึกแปลกๆตั้งแต่หนังเริ่มละ\n\nถ้าดูหนังแนว A million way to die แล้วมีมุกตลกหรือคำพูดแนวๆนี้ ผมรับได้นะ เพราะมันหนังตลกสไตล์ฝรั่ง แต่เรื่องนี้มันไม่ใช่อ่ะ กับเรื่อง Ted ยังโอเคกว่าเลย\n\nผมทนดูได้แค่ถึงกลางเรื่อง ก็ตัดสินใจลุกออกมาละ เพราะเชื่อว่า คงมีแต่แบบนี้จนจบเรื่อง แล้วบทพูดที่ทำให้ผมลุกออกก็คือ การคุยกันเกี่ยวกับเรื่อง กินขี้ นี่แหละ ฮ่าๆ\n\nเส้นดัดจริตผมทำงานเลย เรื่องนี้ไม่ใช่ทางผมแล้วล่ะ 5555+\n\n\nปล. แต่ถ้าใครที่ดูจบแล้ว แวะผ่านมากระทู้นี้  ก็ช่วยสปอยตอนจบของเรื่องแบบสั้นๆ ให้ผมทีสิครับ  ฮ่าๆ\n\n"}
