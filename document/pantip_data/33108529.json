{"movie_name": "Blackhat ล่าข้ามโลก แฮกเกอร์มหากาฬ", "text": "ผลงานการกำกับของ ไมเคิล แมนน์ (Michael Mann) ผู้ที่มีเครดิตมาจากทั้ง Heat, Ali, Miami Vice, Collateral และ The Insider หลังๆ ดูจะเงียบหายไปทำอย่างอื่นบ้าง\n\nคราวนี้ เขาเลือกที่จะกำกับหนังแอ็คชั่นที่มีเนื้อหาเกี่ยวข้องกับนักแฮกหรือแฮกเกอร์ที่ต้องออกมากู้สถานการณ์ที่เกิดขึ้นไล่เลี่ยกัน จนมันน่าจะมีความสัมพันธ์ต่อกันในบางอย่าง แรกเริ่ม โรงไฟฟ้านิวเคลียร์เกิดระเบิดขึ้นมาก่อน ก่อนที่จะตลาดซื้อขายล่วงหน้าสินค้าเกษตรจะมีราคาซื้อขายถั่วที่สูงขึ้นมากผิดปกติในวันเดียว หนึ่งหัวไม่อาจขบปัญหาออก จำเป็นต้องพึ่งพาแฮกเกอร์มือดีที่อยู่ในคุกให้ลุกออกมาช่วยกัน\n\n\nบรรยากาศหนังตอนแรก จึงเหมือนหนังสืบสวนที่มีแต่ภาษาคอมพ์ๆ เนิร์ดๆ ภาพเป็นหน้าจอคอมพ์ที่มีแต่ภาษาที่คนทั่วไปไม่เข้าใจ การดู ‘Blackhat’ ในช่วงนี้อาจจะหนักหัวสักนิดสำหรับคนที่ไม่ค่อยมีความรู้เกี่ยวกับคอมพิวเตอร์โดยเฉพาะการแฮกระบบต่างๆ ซึ่งก็คงต้องอดทนเอาสักนิดนึง\n\nภาคแอ็คชั่นของ ‘Blackhat’ จะเป็นแบบดุดิบ ที่จะมาอย่างเต็มอิ่มเมื่อผ่านครึ่งเรื่องไปแล้ว คุณจะดูหนังเรื่องนี้อย่างสบายหัวแต่อารมณ์มันมากขึ้น หนังมีทั้งคริส เฮมสเวิร์ธ และวิโอล่า เดวิส มีทั้งดาราเอเชียอย่าง Wei Tang และ Leehom Wang ทำให้ดูเป็นหนังครึ่งฝรั่งครึ่งเอเชีย\n\nไม่พอยังเป็นหนังที่ครึ่งแรกเนิร์ด ครึ่งหลังแอ็คชั่นทริลเลอร์อีกด้วย\n\nBlackhat ล่าข้ามโลก แฮกเกอร์มหากาฬ | http://bit.ly/14DgKDj\n"}
