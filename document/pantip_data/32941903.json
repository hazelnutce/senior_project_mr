{"movie_name": "Exodus: Gods and Kings", "text": "REVIEW Exodus: Gods and Kings (Ridley Scott,2014)\n\nตอบแบบหยาบๆคือเราชอบ \"โมเสส\" ในเวอร์ชั่นของลุงริดลีย์ สก็อตต์พอควร ช่วงแรกเรียกได้ว่าหนังรวบตึงแบบสุดๆ ประมาณว่าเอาล่ะจัดไฮไลท์ฉึบๆ โอเคเกทแล้วใช่ป่ะว่ากำลังไปรบ เอาล่ะนี่ไปสืบราชการ เอาล่ะพ่อกูตายละ จบไวป้าด\n\nพอชีวิตช่วงในอียิปต์ของโมเสสจบลง ภาคตอนที่พระเจ้า \"แวะมาหา\" ก็เริ่มน่าสนใจ น่าสนใจตรงที่ว่าการปรากฏตัวของพระเจ้าเวอร์ชั่นนี้ มีความคลุมเครือระหว่าง \"การวิกลจริต\" ของโมเสสเอง กับ \"การที่พระเจ้ามาในร่างของเด็กชาย\"\n\nหลังจากนั้นหนังก็มาเต็มสตรีมในฉากจำพวกภัยพิบัตไม่ว่าฉากจระเข้งาบกันเอง แม่น้ำสีเลือด ปลาตาย กบกระโดด ซึ่งที่น่าสนใจกว่าคือมันมี \"ซีรีย์ของภัยพิบัติเหล่านี้พยายามยืนพื้นบนหลักการวิทยาศาสตร์\"\n\nโอเคเอาล่ะ เวอร์ชั่นนี้รามเสสดูจะโง่เขลามากกว่าเวอร์ชั่นหลายๆอันที่ผ่านมา และแน่นอนว่า He โง่กว่าในเวอร์ชั่น The Prince of Egypt ซึ่งเอาจริงแล้วเราว่าตัวละครนี้มันโง่แบบมีนัยสำคัญ คือในฐานะผู้ปกครองที่ \"เขลา\" แบบเดียวกับที่พ่อของรามเสสเคยพูดไว้ว่า ถ้าเลือกได้เขาอยากจะให้โมเสสขึ้นมาปกครองอียิปต์แทนลูกชายตัวเองด้วยซ้ำไป ผลก็คืออียิปต์ของเขาก็พินาศย่อยยับไปตามๆกัน (เพราะมัวแต่บ้าอยากสร้างพระราชวังใหม่นั่นไง)\n\nอ๋อส่วนใครอยากดูนังป้าซิกอร์นีย์ วีเวอร์ นางโผล่มาราวๆ 4 - 5 ฉากถ้วน มีบทพูดอยู่ 3 ประโยคได้ (อาจจะมีเยอะกว่านี้ในเวอร์ชั่น Director's Cut ซึ่งว่ากันว่าจริงๆน่ะหนังมันยาวตั้ง 200 นาที แต่ FOX หั่นออกให้เหลือแค่ 142 นาทีเพื่อฉายโรง จะจริงจะเท็จ รอตอนออกแผ่นเดี๋ยวก็รู้กัน)\n\n#Exodus: Gods and Kings #ExodusGodsandKings #Moviereview\n\nอ่านรีวิวอื่นๆได้ที่ >> https://www.facebook.com/EntertainmentBite\n"}
