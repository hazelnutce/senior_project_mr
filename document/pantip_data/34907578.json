{"movie_name": "Kung Fu Panda 3", "text": "[Mini-Review] Kung Fu Panda 3 กังฟูแพนด้า 3 (ไม่สปอยเนื้อหาสำคัญ)\n.\nภาคต่อของจอมยุทธแพนด้าผู้น่ารักที่ในภาคนี้จะดำเนินเรื่องราวต่อจาก 2 ภาคก่อนหน้า เมื่อ โป ได้พบกับแพนด้าผู้เป็นพ่อที่พลัดพลากกันไปนานและได้รับหน้าที่ให้เป็นปรมาจารย์กังฟูเพื่อฝึกวิชาต่อจากอาจารย์ผู้หาญกล้า ชิฟุ แต่ในขณะเดียวกันเขาต้องเผชิญหน้ากับ ไค วายร้ายสุดเหี้ยมที่หลงผิดและเริ่มกวาดล้างกวาดล้างจ้าวแห่งกังฟูทั้งหมด หนังยังคงกลิ่นอายอนิเมชั่นตะวันตกผสมผสานกับศิลปะการต่อสู้ของฝั่งตะวันออกได้เป็นอย่างดี ถึงแม้ตัวบทในภาคนี้มีความต่อเนื่องและชวนติดตามแต่หนังกลับไม่สามารถขยี้ปมการกับมาพบกันของพ่อลูกให้ต่อมน้ำตาแตก และขับเคลื่อนความฮาด้วยสีสันของผองเพื่อนเหล่าสรรพสัตว์ได้ดีดังเช่นสองภาคก่อนหน้า ทว่าหนังกลับใส่แง่คิดในการต่อสู้ดิ้นรนและการค้นพบตัวตนเข้ามาทดแทน รวมถึงนำเสนอความน่ารักของเหล่าแพนด้าหลังจาก โป ได้ค้นพบหมู่บ้านแพนด้าที่ที่ตนได้พลัดพรากมาได้อย่างอิ่มเอมใจ เรียกได้ว่าหนังยังคงรักษามาตรฐานความเป็นกังฟูแพนด้าได้เป็นอย่างดี และสามารถรักษาความต่อเนื่องของเนื้อหาได้อย่างน่าประทับใจ\n.\nMy Score : 7.0/10\n\n"}
