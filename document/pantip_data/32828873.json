{"movie_name": "The Eyes Diary: คนเห็นผี", "text": "รีวิวหนังใหม่ประจำสัปดาห์ The Eyes Diary : คนเห็นผี (ไม่สปอยเนื้อหาสำคัญ)\n.\nThe Eyes Diary หนังสยองขวัญ (ปนโรแมนติก) เรื่องใหม่จากฝีมือผู้กำกับ มะเดี่ยว ชูเกียรติ ศักดิ์วีระกุล (คนผีปีศาจ ,13เกมสยอง) ว่าด้วยเรื่องราวของชายคนหนึ่ง ผู้ตามเก็บข้าวของจากคนที่เสียชีวิตไปแล้ว ด้วยความเชื่อส่วนตัวว่าการกระทำแบบนี้ จะช่วยให้เขาได้เห็นวิญญาณของคนรักที่ตายไปแล้ว (Cr.majorcineplex.com)\n.\n.\nThe Eyes Diary คนเห็นผี สร้างจากเรื่องสั้นสยองขวัญ Second hand เขียนโดย เอนก ร้อยแก้ว โดยเนื้อเรื่องภายในหนังไม่มีความเกี่ยวข้องกับ The eye คนเห็นผี ของผู้กำกับชาวฮ่องกง แดนนี่และออกไซด์ แปง แต่อย่างใด กำกับโดย มะเดี่ยว (ชูเกียรติ ศักดิ์วีระกุล) ผู้กำกับที่เคยฝากผลงานสยองขวัญคุณภาพอย่าง คนผีปีศาจ และ 13 เกมสยอง โทนของหนังจะถ่ายทอดความสยองผ่านเรื่องราวความรักของคู่รักคู่หนึ่ง ที่ฝ่ายชายพยายามทำทุกวิถีทางเพื่อที่จะได้เห็นวิญญาณของคนที่ตนรัก ซึ่งเรื่องราวชีวิตตัวละครทำได้น่าสนใจแต่มีหลายจุดที่ไม่สมเหตุสมผลและมีหลายส่วนที่หนังใส่มาเกินความจำเป็น สามารถตัดออกได้โดยไม่กระทบต่อเนื้อหาหลัก ด้านซาวด์ประกอบ แสง การตัดต่อฉาก ในช่วงการปรากฏตัวของผีทำได้ดีและถือเป็นจุดเด่นของเรื่อง แม้บางฉากอาจดูตลกและมีฉากตลกที่แทรกจนเสียอรรถรสไป น่าเสียดายที่ส่วนของนักแสดงผู้กำกับไม่สามารถดึงคาแรคเตอร์ออกมาได้เหมือนเรื่องก่อนๆ ซึ่งคาแรคเตอร์หลายๆตัวยังดูคลุมเครือ ขาดความน่าเชื่อถือและน่าติดตามโดยเฉพาะนักแสดงนำชาย\n.\n.\nโดยรวมแม้จะมีจุดบกพร่องอยู่ค่อนข้างมากทั้งด้านน้ำหนักการกระทำของตัวละคร ความเป็นเหตุเป็นผลหลายๆจุดในหนัง แต่ถ้าหากมองในประเด็นการใช้ชีวิตของคู่รักที่ผู้กำกับต้องการสื่อ บวกกับมุมมองแปลกใหม่ในแบบคนเห็นผี ผีเห็นผี และผีในหลากหลายประเภท ก็เรียกได้ว่ามีความน่าสนใจอยู่ไม่น้อย เพื่ออรรถรสในการรับชม แนะนำให้ดูหนังสั้น Side Story เพิ่มเติมใน youtube เพื่อเพิ่มอรรถรสในเนื้อเรื่องได้ครับ\n.\nMy Score : 5.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังจ้า\n"}
