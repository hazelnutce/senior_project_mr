{"movie_name": "Shin Godzilla", "text": "จากบทความที่แล้ว\n\n*** Shin Godzilla *** นิวเคลียร์และภัยธรรมชาติเหมือนเดิม เพิ่มเติมคือรัฐบาล\nhttp://pantip.com/topic/35620247\n\nเราจะพบว่าหนังนำเสนอวิธีการทำงานที่แตกต่างกันในการรับมือกับปัญหา Godzilla\n\n\nโดยฝ่ายรัฐบาลถูกให้ภาพว่าเชื่องช้า ด้วยระบบอาวุโส ที่มีขั้นตอนมากมาย และอีกฝ่ายคือทีมของ Rando รองเลขาธิการคณะรัฐมนตรี ที่ไม่มีลำดับขั้นตอนอาวุโสที่วุ่นวาย ทุกคนแชร์ความคิดเห็นและความรู้กันได้เลย\n\n\n\nซึ่งเราแบ่งกลุ่มตัวละครเป็น 3 กลุ่ม\n\n1. คณะรัฐบาลญี่ปุ่น\n2. ทีมเฉพาะกิจของ Rando\n3. Godzilla\n\n\n\nพิจารณาที่ทีมของ Rando ในฐานะตัวละครหลักของเรื่องที่หนังวางไว้เป็นตัวเอก เราจะพบว่า\n\n1. ทั้ง Godzilla และ รัฐบาลญี่ปุ่น ต่างก็เป็นด้านตรงข้ามของกลุ่มของ Rando เหมือนกัน (Godzilla คือศัตรูด้านตรงข้าม, การทำงานของรัฐบาลญี่ปุ่นคือวิธีการที่ตรงกันข้ามกับทีมของ Rando)\n\n\n\nและยังพบความคล้ายคลึงเหล่านี้อีกด้วย\n\n2. การบริหารจัดการปัญหาของรัฐบาลญี่ปุ่นเชื่องช้าเหมือนการเคลื่อนไหวที่เชื่องช้าของ Godzilla\n\n3. ซึ่งสาเหตุก็เพราะขนาดที่ “ใหญ่โต” เหมือนกัน (Godzilla ตัวใหญ่จึงเคลื่อนไหวช้า, รัฐบาลองค์กรใหญ่ขับเคลื่อนงานได้ช้า)\n\n\n\nและโดยบังเอิญ ชะตากรรมของรัฐบาลญี่ปุ่น และ Godzilla ก็คล้ายกัน\n\n4. ทันทีที่คณะรัฐมนตรีตายยกชุด การทำงานของรัฐบาลก็แทบจะหยุดนิ่ง เช่นเดียวกับ Godzilla ที่แน่นิ่งอยู่ใจกลางเมือง\n\n5. Godzilla ที่หยุดนิ่งอยู่ใจกลางเมือง ทำให้โตเกียวเป็นเป้าของการโจมตีเพื่อกำจัด Godzilla ซึ่งนี่จะสร้างความเสียหายให้โตเกียวอย่างหลีกเลี่ยงไม่ได้\n\nความนิ่งเงียบของรัฐบาลรักษาการที่ไม่สามารถจัดการกับปัญหาได้ ทำให้ญี่ปุ่นเป็นเป้าหมายของต่างชาติในการเข้ามาแทรกแซง ซึ่งจะสร้างความเสียหายให้ญี่ปุ่นทั้งทางความมั่นคงและทางเศรษฐกิจอย่างหลีกเลี่ยงไม่ได้\n\n"}
