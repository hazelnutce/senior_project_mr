{"movie_name": "Two days , One night", "text": "ถ้าถามว่า เรื่องนี้คือหนังอะไร?\nตอบได้เลย \"ความเป็นมนุษย์\" ที่มีอยู่จริงบนโลกใบนี้\n\n\n\nหนังเรื่องนี้กล่าวผู้หญิงคนหนึ่งชื่อ ซองดรา ถูกโหวตให้ออกจากงานเนื่องจากป่วย\nเพื่อนร่วมของเธอหลายคนต่างก็เลือกโบนัส แทนที่จะเลือกโหวตให้เธออยู่ต่อทำงานต่อไป เป็นเรื่องน่าเศร้า\nเธอเองยอมรับผลจากจุดนี้ไม่ได้ เธอมีครอบครัวที่สมบูรณ์ มีสามีที่รักเธอ และพยานรักอีกถึง 2 คน\nเธอเลยออกเดินทางพร้อมกับสามี เพื่อคนกลับมาช่วยโหวตอีกครั้ง ในวันจันทร์\n\nตัวหนังเดินเรื่องด้วยผู้หญิงคนหนึ่งป่วยเป็นโรคซึมเศร้า ที่ต้องออกเดินทางพร้อมกับสามีเพื่อล่ารายชื่อเพื่อนร่วมงาน\nเพื่อทำให้กลับมาทำงานอีกครั้ง เนื่องจากการโหวตครั้งแรกนั้น ไม่ยุติธรรมสำหรับเธอ\nได้มั่ง ไม่ได้มั่ง เป็นเรื่องปกติ แต่เดี๋ยวก่อน จุดของแข็งไม่ได้อยู่ที่การแสดงของมารียงเท่านั้น\nบทเป็นอีกหนึ่งสิ่งที่แสดงให้เห็นถึงตัวตนของมนุษย์ในโลกที่มีอยู่จริง ไม่ใช่ว่าฉันจะช่วยเธอนะ ไม่ช่วยเธอนะ\nแต่มันมีอะไรที่จริงกว่านั้น ให้เราได้เห็นเต็มๆ นี่แหละหนังที่ Real ยิ่งกว่า Real\n\nมารียง เข้าชิงออสการ์จากบท ซองดรา ไม่แปลกใจที่เธอเข้าชิงเพราะแบกทั้งเรื่องไว้คนเดียว\nเป็นอีกหนึ่งตัวอย่างการแสดงที่สุดของที่สุดจาก มารียง โกติยาร์ด\nซองดรา คือ ผู้หญิงป่วยเป็นโรคซึมเศร้า ผมเคยมีประสบการณ์ใกล้ชิดผู้ป่วยโรคนี้มาถึง 2 คน มารียงตีบทแตกกระจุย ไม่เหลือเลย\nเธอแสดงได้ดีมากๆ ออสการ์จึงเลือกเธอ คงต้องวัดกันแล้วแหละ ระหว่างป้าจู และ น้ามารียง ใครเด็ดกว่ากัน\n"}
