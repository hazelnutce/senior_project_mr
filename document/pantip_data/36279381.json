{"movie_name": "โอเวอร์ไซส์...ทลายพุง", "text": "วันนี้ไปดู โอเวอร์ไซส์สลายพุงมาครับ ประทับใจมากครับ\nจะบอกว่าฮา...ก็ไม่สามารถบอกได้เต็มปาก จะบอกว่าไม่ฮา...ก็ไม่น่าใช่เลย\nจริงๆ มันฮาแบ่ง กรุ้มกริ่มๆ อ่ะครับ แต่ก็ประทับใจครับ\n\nดูจบ ผมให้คะแนนเรื่องนี้ 7.5 เต็ม 10 นะครับ\n\nขอรีวิวคร่าวๆ นะครับ\n\nผมชอบอารมณ์ของหนังนะครับ กำลังฮาพอดีๆ (แต่จริงๆ ถ้าทำให้ฮามากกว่านี้ก็น่าจะดีนะครับ)\nชอบนักแสดงนำทั้ง 4 ครับผมว่าเขาเล่นเป็นธรรมชาติดี เล่นได้น่ารักน่าหยิก แต่ละคนมีบุคลิกชัดเจน\nชอบน้องเชอรีน เพิ่งรู้สึกว่าน้องเขาน่ารักดี (แต่ก่อนเคยดูซีรีย์ที่น้องเขาเล่นบ้าง แต่ไม่อินเท่าเรื่องนี้)\nชอบพล็อตเรื่องของคนอ้วนเรื่องนี้ ชอบคาแร็คเตอร์ของตัวละคร แต่ละตัว คือมันดี\nอาจจะเป็นเพราะผมเป็นคนอ้วน สายหมีด้วยมั้ง มันก็ทำให้อินกับความรู้สึกของตัวละครได้ดีด้วย...\n\nแต่เรื่องนี้ก็ยังมีสิ่งที่ไม่ชอบ... ไม่สิไม่ใช่ไม่ชอบแต่ผมว่ามันดูทะๆไป...\n\nอย่างแรกเลย การแต่งหน้าของตัวละครทั้งเรื่อง แต่งหน้าได้ออกสาวมากกกก...แก้มชมพูเกือบทุกคน ทั้งๆที่ตัวละครคือผู้ชายยย ไม่รู้สิครับ สำหรับผม ผมว่ามันดูขัดตามากกกก...\n\nต่อมาคือ บทหนังครับ ผมว่าบางอย่างของเรื่องมันดูไม่สมเหตุสมผล หรือมันมีช่วงๆที่หลุดๆไปบ้าง\n[Spoil] คลิกเพื่อดูข้อความที่ซ่อนไว้\n\nแต่โดยรวมแล้วผมประทับใจกับหนังเรื่องนี้นะครับ และสิ่งที่หลุดๆ ไปผมว่ามันสามารถนำมาทำภาคต่อ แล้วเล่าเรื่องได้อีกครับ... แล้วยังสามารถเล่นประเด็นเรื่องคนอ้วนในแง่อื่นอีก เช่น เรื่องคนอ้วนกับโรคภัย คนอ้วนกับสังคม คนอ้วนกับการถูกเหยียด คนอ้วนกับการสร้างคุณค่าในตัวเอง และอื่นๆอีกมากมาย\n\nด้วยประการฉะนี้ ผมจึงอยากเชียร์ให้ โอเวอร์ไซส์...สลายพุงสร้างภาคต่อจังเลยครับ\nเชียร์ครับ เชียร์ครับ\n\n[Spoil] คลิกเพื่อดูข้อความที่ซ่อนไว้\n"}
