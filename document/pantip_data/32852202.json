{"movie_name": "Step Up All In สเต็บโดนใจ หัวใจโดนเธอ 5", "text": "[Review] Step Up All In\nสเต็บโดนใจ หัวใจโดนเธอ 5\n\nDrama | Music | Romance\n\nผู้กำกับ: Trish Sie\nดารานักแสดง:  Ryan Guzman\n                  Briana Evigan\n                  Adam G Sevani\n\n\nช่วงน้องปลวกเมาท์มอยหนัง\n     น้องปลวกขอเตือนก่อนเลยว่าอย่าได้ตั้งความหวังกับบทและเนื้อเรื่องของหนังเรื่องนี้จะดีกว่า เพราะนอกจากเนื้อหาจะเป็นแบบเดิมๆที่เราคุ้นชินกันดีแล้ว บทกลับออกจะค่อนไปทางห่วยมากกว่าเดิมซะนี่ นี่ถ้าไม่ได้ซิกแพคกับหน้าหล่อสุดติ่งกระดิ่งแมวของพระเอกช่วยล่ะก็ น้องปลวกคงเลือกดูเฉพาะฉากเต้นโดยไม่คิดจะดูเนื้อเรื่องเป็นแน่\n     แต่ถ้าใครที่คิดจะไปดูฉากแด๊นซ์ฉากเต้นล่ะก็พอได้ชื่นใจบ้าง เพราะฉากเต้นถือว่าทำได้ไม่เลว แต่รู้สึกว่าภาค Revolution จะเต้นได้ดีกว่านะ นอกจากนี้ฉากแข่งขันรอบสุดท้ายน้องปลวกว่าอลังการมากๆ ซึ่งเป็นฉากที่น้องปลวกชอบมากที่สุดในเรื่อง (ถ้าไม่นับฉากพระเอกถอดเสื้อนะ) ถึงแม้ฉากมันจะเอื้อต่อการแสดงของทีมพระเอกแบบออกนอกหน้าจนเกินเหตุก็เถอะ (ไหนบอกว่าทีมคู่แข่งเป็นตัวเต็ง) ทางด้านการแสดง ไม่รู้เป็นเพราะบทห่วยหรืออย่างไร ถึงได้รู้สึกว่าการแสดงของแต่ละคนไม่โดดเด่นเลย ดูแล้วเรื่อยๆเปื่อยๆพิกล ที่ดูแล้วแสดงได้ดีดูมีมิติที่สุดในเรื่องก็มีเจ๊ Izabella Miko ที่แสดงเป็นพิธีกรในงานแข่งนี่แหละ แสดงได้น่าหมั่นไส้ดี แต่ที่ขัดใจที่สุดคือ บริอาน่าที่แสดงเป็นนางเอก แบบว่าหุ่นสวยๆเต้นพริ้วๆตอนแสดงใน ภาค 2 หายไปไหนหมด มาภาคนี้หุ่นหนาแถมขาใหญ่อีกต่างหาก เห็นแล้วเพลีย\n     โดยส่วนตัวน้องปลวกติดตามดู Step Up ทุกภาคอยู่แล้ว แต่ที่ชอบมากๆคือภาค 2 (The Streets) และ 4 (Revolution) ซึ่งถึงแม้ภาคนี้เนื้อเรื่องจะห่วยเพียงใด แต่ถ้ามีภาค 6, 7, 8 ออกมาอีกก็จะตามไปดูจ้า\n\nคะแนนความชอบส่วนตัว: 5 + 1 (จากความหล่อและซิกแพคพระเอก)/10\n\nCR: IMDb - Step Up All In\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
