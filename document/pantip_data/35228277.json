{"movie_name": "ถ้าแมวตัวนั้นหายไปจากโลกนี้", "text": "ถ้าแมวตัวนั้นหายไปจากโลกนี้..\nIf cats disappeared from the world\n\nหนังญี่ปุ่นดีดีอีกเรื่องที่มีโอกาสได้ดู\nหนังออกแนวปรัชญานิดๆ ดูแล้วต้องคิดตาม\nดำเนินเรื่องค่อนข้างเนิบๆ แต่ทุกตอนมีอะไรแฝงอยู่เสมอ\n\nมุมกล้องและโทนสีสวยมากกกกกก\nผสมกับความน่ารักของ \"เจ้ากระหล่ำ\" (แมว)\nที่สามารถเรียกเสียง “อ๊าาาาาา” จากสาวๆในโรงได้ตั้งแต่ฉากแรก\n\nหนังเล่นประเด็นเกี่ยวกับ “สายสัมพันธ์”\nระหว่างพระเอกกับคนและสิ่งรอบข้าง\n\nซึ่งตัวพระเอกเป็นคนที่ใช้ชีวิตแบบไม่คิดอะไร\nอยู่คนเดียวก็สบายใจดี\nไม่ได้สนใจคนรอบข้างมากเท่าที่ควร\n\nใช้ชีวิตอยู่กับ ทำงาน , ดูหนัง และ ให้อาหารแมว.. แค่นั้น\n\nแต่กลับเจอจุดเปลี่ยนในชีวิต\nเมื่อรู้ว่าตัวเองกำลังจะตาย\n\nแต่ !! ยมทูตมีเงื่อนไขว่า\nเขาสามารถมีชีวิตอยู่ต่อไปได้\nแต่เขาต้องแลกกับอะไรบางอย่างในชีวิต\nเพื่อต่อชีวิตวันละ 1 อย่าง !!\n\nดูจบแล้วรู้สึกอิ่มอุ่นใจ\nให้เรากลับมาทบทวนชีวิตตัวเองมากขึ้น\nว่าชีวิตที่ผ่านมาเราให้ความสำคัญกับอะไร กับใครน้อยไปหรือไม่\n\nแนะนำว่าคอหนังต้องดู\nแต่ !! ไม่เหมาะสำหรับคนที่ไม่ชอบหนังแนวปรัชญา\nให้แง่คิด ดูแล้วต้องคิดตาม หลับแน่นอน\n(ผู้หญิงที่มาเพื่อดูแมวอย่างเดียวถึงขึ้นมีเสียงกรน เพื่อนสะกิดไม่ตื่น)\n\nคะแนนความพึงพอใจ [10/10]\n\nแก้ไขข้อความเมื่อ 2 มิถุนายน 2559 เวลา 23:51 น."}
