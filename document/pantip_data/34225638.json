{"movie_name": "Sicario", "text": "ซิคาริโอ้เป็นหนังที่ไม่เหมาะเลยสำหรับคนที่ต้องการดูหนังเพื่อผ่อนคลาย เพื่อคลายเครียด และต้องการความบันเทิง …แต่สิ่งที่หนังต้องการจะสื่อ ซึ่งเอาจริงๆ มีหลายประเด็นมาก และน่าสนใจมาก ดังนั้นพลอตของเรื่องจึงแน่นมากๆ และบทของเรื่องแน่นยิ่งกว่า …คอหนังสืบสวนสอบ และอาชญากรรมไม่ควรพลาดด้วยประการทั้งปวง\n\nวิธีการเล่าเรื่องยิ่งน่าสนใจ เพราะเล่าแบบมีชั้นเชิงอย่างมาก แต่ไอ้นี้แหละที่ทำให้ดูแล้วเครียดเข้าไปกันใหญ่ Sicario เล่าเรื่องผ่านภาพ และสีหน้าท่าทางนักแสดงซะเป็นส่วนใหญ่ ที่ชอบมากคือมันดูเรียลอย่างแรง แต่ไม่ใช่ว่าหนังจะมีบทพูดน้อยนะ บทพูดเองก็มีความสำคัญไม่แพ้กัน\n\nที่เกลียดมากคือประเด็นหนึ่ง หนังเล่นกับศีลธรรมในใจคน และนางเอกคือคนคนนั้น\n\nหนังเรื่องนี้ภาพสวยมาก และเสียงประกอบในแต่ละฉากยิ่งเร้าเราเข้าไปใหญ่ …ไม่ได้อินกับหนังขนาดนี้มานานมากจนจำความรู้สึก “อินจัด” ไม่ได้แล้วจริงๆ …ขอบคุณ Sicario มาก ที่ช่วยให้รู้สึก อินจัดอีกครั้ง ยิ่งตอนที่หนังลากเราขึ้นจนสุด หรือตอนที่ทุ่มเราลงไปจุดที่ต่ำที่สุดของหนัง คือรู้สึกโหวงในช่องท้องมาก\n\nภาพยนตร์เรื่องนี้เปิดเรื่องได้ดี และปิดเรื่องได้ดีมาก ตบมือ แปะๆๆ …แล้วฉากที่ทึ่งมากคือฉากดินเนอร์ พี่คิดฉากนี้ขึ้นมาได้ยังไงกัน ผมนี้ยืนขึ้นแล้วตบมือเลยครัช แปะๆๆ\n\nการแสดงของทุกคนคือดีงามมาก โดยเฉพาะกลุ่มที่มีบทบาทนำ คือควรค่าแก่การเข้าชิงรางวัลสักเวทีจริงๆ โดยเฉพาะ Emily Blunt ของผม …คือนางสุดยอดมากจริงๆ …ถึงแม้ว่า ก่อนเข้าไปดูจะคาดหวังว่าจะได้เห็นนางในอีกแบบนึง แต่บทของนางกลับไม่ใช่แบบที่ผมคาดหวังว่าจะได้เห็น มันเรียลกว่านั้น ><\n\nเรื่องนี้เอาไป 85 คะแนน\n\n\n.....................................................\n\nอ่านรีวิวฉบับเต็มได้ที่ http://wonnee.com/movie/review-sicario-%E0%B8%97%E0%B8%B5%E0%B8%A1%E0%B8%9E%E0%B8%B4%E0%B8%86%E0%B8%B2%E0%B8%95%E0%B8%97%E0%B8%B0%E0%B8%A5%E0%B8%B8%E0%B9%81%E0%B8%94%E0%B8%99%E0%B9%80%E0%B8%94%E0%B8%B7%E0%B8%AD%E0%B8%94/\n\nแก้ไขข้อความเมื่อ 25 กันยายน 2558 เวลา 14:25 น."}
