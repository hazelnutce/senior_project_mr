{"movie_name": "The Amazing Spider-Man 2: Rise of Electro : ดิ อะเมซิ่ง สไปเดอร์แมน: ผงาดจอมอสูรสายฟ้า", "text": "The Amazing Spider-Man 2: Rise of Electro มีชื่อภาษาไทยว่า “ผงาดจอมอสุรกายสายฟ้า” ยังคงกำกับโดย Marc Webb ตามเดิม ด้วยเรื่องราวที่ต่อเนื่องมาจากภาคแรก หนังเล่าเรื่องย้อนกลับไปในวันเก่าๆ อยู่บ้างเพื่อนำมาเป็นส่วนหนึ่งของการเล่าเรื่องในภายหลัง\n\n\nการหายตัวไปของพ่อและแม่ของริชาร์ด ปาร์กเกอร์ (Andrew Garfield) ยังคงเป็นสิ่งที่คาใจในความรู้สึกของพ่อหนุ่มมนุษย์แมงมุมอยู่เรื่อยมา โดยที่ไม่มีใครเคยให้คำตอบได้น่าเชื่อถือ เหลือเพียงแต่เหตุผลที่ทำให้พ่อแม่ของเขาเป็นตัวร้าย…ก็เท่านั้น\n\nเหตุการณ์ปัจจุบัน เขายังคงเป็นเพื่อนของเกว็น สเตซี่ (Emma Stone) ที่พยายามอย่างยิ่งที่จะอยู่ห่างจากเธอให้มากที่สุด ขณะที่ภารกิจช่วยเหลือผู้คนในเมืองก็ยังดำเนินต่อไปไม่เว้นว่าง แต่ก็ไม่วาย เกิดวายร้ายที่ร้ายกาจทัดเทียมกับเขาขึ้นมาจนได้\n\nแม็กซ์ ดิลลอน (Jamie Foxx) พนักงานออสคอร์ปที่คลั่งไคล้เขาอย่างมากมาย แต่เมื่อวันเกิดเหตุร้ายทำให้เขากลายเป็น อิเล็กโตร และกลับกลายเป็นศัตรูตัวฉกาจของพ่อหนุ่มนักไต่ตึกไปเสียได้ ไม่พอ แฮร์รี่ ออสบอร์น (Dane DeHaan) ที่เป็นเพื่อนกันมาก็เริ่มจะมีจิตคิดไม่ซื่อ ทั้งสองคนนี้ กลายเป็นศัตรูของสไปดี้ไปอย่างรวดเร็ว\n\nถ้าจะว่าไปแล้ว หลายคนคงเห็นพ้องต้องกันว่า ภาคนี้ของ The Amazing Spider-Man ค่อนข้างมีตัวละครเยอะเกินไปหน่อย ขณะที่การผูกปมก็ยังดูหลวมๆ เหมือนไม่เน้นมากนัก อาจต้องการเพียงให้เรื่องดำเนินไปยังจุดที่ต้องการก็เป็นได้ แต่ที่ผมว่า เขาทำได้ค่อนข้างดีก็คือ โหมดดราม่าและโรแมนติก ชีวิตเบื้องหลังของครอบครัวปาร์กเกอร์ที่ถูกเก็บงำมาเนิ่นนาน การ์ฟิลด์ทำได้ค่อนข้างดีแม้จะยังไม่มากนัก แต่บทบาทด้านโรแมนติกของหนังกลับโดดเด่นกว่าอย่างเห็นได้ชัด เหมือนเคมีของตัวละครสองตัว ปีเตอร์และเกว็นจะเข้ากันได้ดี\n\nปิดท้ายแล้ว เราได้ซึ้งกับเขาทั้งสองคนได้อีกต่างหาก!\n\nThe Amazing Spider-Man 2: Rise of Electro | http://bit.ly/R7jS3Z\n"}
