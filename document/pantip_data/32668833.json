{"movie_name": "Rurouni Kenshin: Kyoto Taika-hen รูโรนิน เคนชิน: เกียวโตทะเลเพลิง", "text": "[Review] Rurouni Kenshin: Kyoto Taika-hen\nรูโรนิน เคนชิน: เกียวโตทะเลเพลิง\n\n\nAction\n\nผู้กำกับ: Ohtomo Keishi\nดารานักแสดง:  Sato Takeru\n                  Takei Emi\n                  Fujiwara Tatsuya\n\nช่วงน้องปลวกเมาท์มอยหนัง\n       หนังเรื่องนี้เป็นภาค 2 นะจ๊ะ โดยภาคแรกคือ Rurouni Kenshin: Meiji Kenkaku Romantan ซึ่งขอบอกเลยว่าน้องปลวกไม่ได้สนใจหรือคิดที่จะดูเรื่องนี้เลย เพราะเนื่องจากว่าน้องปลวกไม่เคยได้ดูภาคแรกและไม่เคยจับการ์ตูนซามูไรพเนจรมาก่อนในชีวิต!!! (ไม่ได้โม้นะเออ) แต่เนื่องจากช่วงนี้ไม่ค่อยมีหนังที่น่าสนใจ ส่วนหนังดังๆก็ดูไปเมื่ออาทิตย์ก่อนๆหมดแล้ว จะเหลือก็แต่หนังสยองขวัญซึ่งเป็นแนวที่อีเพื่อนของน้องปลวกแขยงมาก!!! มันก็เลยคะยั้นคะยอให้ดูเรื่องนี้ ก็เคยได้ยินผ่านหูมาว่าการ์ตูนเรื่องนี้สนุกมาก ก็เลยตัดสินใจว่า \"เอาวะดูก็ดู\"\n     เมื่อดูจนจบเรื่องซึ่งตัวหนังยาวมาก 140 นาทีแหนะ ปรากฏว่า สนุกจ้า!!! ถึงแม้จะงงและสับสนกับตัวละครบ้างเพราะอย่างที่บอกว่าไม่เคยได้อ่านหรือดูเรื่องนี้มาก่อน แต่ก็สามารถเข้าใจเนื้อเรื่องของภาคนี้ได้นะ แถมฉากบู้เป็นอะไรที่มันมาก สนุกสุดๆ เห็นอีเพื่อนบอกว่าฉากบู้ทำออกมาคล้ายในการ์ตูนเลย การแสดงก็ถือว่าใช้ได้ อาจมีโอเวอร์แอคติ้งไปบ้าง (แต่ก็ทำมาจากการ์ตูนนี่เนอะ) แถมเรื่องนี้พันธมิตรเป็นผู้ให้เสียงภาษาไทย ก็โอเคนะฮาดี แต่บางฉากก็ยัดมุกมากเกินแถมออกแนวแป๊กนิดๆ แต่ก็เพลินดี พอดูจบปุ๊ปอยากดูภาค 3 ต่อทันที\n     จัดว่าเป็นเรื่องที่น่าสนใจมากนะจ๊ะ ถ้าใครไม่เคยดูภาคแรกหรือการ์ตูนมาก่อนแล้วกลัวงงล่ะก็ อาจจะมีจุดที่สงสัยบ้างแต่ไม่เยอะมาก ขนาดน้องปลวกยังดูเข้าใจเลย เพราะฉนั้นหายห่วงจ้า\n\nคะแนนความชอบส่วนตัว: 7/10\n\nCR: IMDb - Rurouni Kenshin: Kyoto Taika-hen\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n\nแก้ไขข้อความเมื่อ 4 ตุลาคม 2557 เวลา 22:53 น."}
