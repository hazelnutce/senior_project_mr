{"movie_name": "Wonder Woman วันเดอร์ วูเมน 2017", "text": "Wonder Woman\nกลับมาเชื่อใจ DC อีกครั้งแล้วจ้า ยอมใจให้ความปัง!\n\nอยากจะบอกว่ามันปังจริงๆ ที่คิดไว้ว่าปังแล้ว ไปดูเข้าจริงปังกว่าอีก!!\n\nนี่มันเป็นภาคเปิดตัว Wonder Woman ฮีโร่หญิงเดี่ยวที่แท้จริง นางเด่นมาก สวยมาก ปังมาก พระเอกนี่กลายเป็นตัวประกอบไปเลย มันโคตรจะ Wonder Woman เลยเอาจริง!\n\nชอบสตอรี่มาก ชอบที่เอาสงครามโลกเข้ามาเกี่ยวข้องทำให้ดูไม่ใช่เหมือนหนังฮีโร่ทั่วๆ ไป ชอบที่มีการเกริ่นนำที่มาของนักรบสาว เล่าย้อนไปตั้งแต่ยังเด็กน้อยจนต้องออกจากเกาะของตัวเอง ชอบความใสซื่อในหน้าสตรองของนางสุด พระเอกเหมือนพี่เลี้ยงเด็กเลยเอาจริง55555 น่ารักมาก มีฉากตลกออกมาบ้างซึ่งเป็นฉากตลกที่โคตรน่ารัก หนังดูเบาสมองไม่เหมือน BvS ที่ยัดอะไรไม่รู้เข้ามาซะจนหัวจะระเบิด\n\nแกลสวยมากจริงๆ ชมแล้วชมอีกก็จะชม คือคาแรกเตอร์โคตร Wonder Woman เลย ถ้าไม่ได้นางมาแสดงก็คงจะเริ่มไม่มั่นใจว่าหนังจะปังได้มากขนาดนี้มั้ย สายสตรองตัวจริงเสียงจริง สง่างามสมกับเป็นเจ้าหญิงมากๆ ส่วนพระเอกเฮียคริสของเราคืองามมากจ้า แต่ไม่เด่นเท่าเจ้าหญิงไดอาน่าของเรา โดนกลบรัศมีหมดจริงจัง แกลสตรองขนาดเป็นได้ทั้งพระเอกและนางเอกในบทเดียวกัน55555 แต่ซิกส์แพ็คเฮียคริสนี่เด็ดจริงนาจา ต้องได้ดูในจอใหญ่ๆ เท่านั้นนน!!\n\nเนื้อเรื่องไปเรื่อยๆ อย่างรวดเร็ว กระชับ ไม่ยืดเยื้ออะไรจนน่ารำคาญ แต่สำหรับเราเราว่าหนังยังไม่มีจุดพีคที่ต้องร้องว้าวให้ ยังคงเลเวลความอลังไว้คงที่ตลอดเรื่อง\n\nสรุปว่าไปดูเถอะ มันอลังทั้งเรื่องจริงๆ จัดไอแม็กซ์น่าจะมีความสุขนะเราว่า55555\n\n9.5/10\nแค่นักวิจารณ์หนังกากๆ คนหนึ่ง\n\n-----------------------------\nถ้าชอบการรีวิวครั้งนี้ สามารถเข้ามาพูดคุยแลกเปลี่ยนเรื่องหนังๆ พร้อมกับดูรีวิวอื่นๆ ได้ที่นี่เลย\nเพจ แค่นักวิจารณ์หนังกากๆ คนหนึ่ง\nhttps://m.facebook.com/justasuckreviewer/?locale2=th_TH\n"}
