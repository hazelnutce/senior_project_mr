{"movie_name": "Long Story Shorts: Lost In Blue ระหว่างเราครั้งก่อน", "text": "นานๆ ทีจะมีหนังนิสิตเข้าโรงใหญ่แบบนี้ เราเองก็อยากจะดูเรื่อง 'วันนั้นของเดือน' อยู่แล้ว ก็รีบไปจองตั๋วตั้งแต่วันแรก\n...แต่อะโหวววว เต็มไปจนเหลือแค่ 3 แถวหน้า ทั้งๆ ที่เราไปตั้งแต่ 6 โมงเย็น (หนังรอบ 19.40) เฮ้ย ไม่ธรรมดาจริงๆ\nพอเข้าไปในโรงก็เหลือแค่แถวหน้าสุด ที่เหลือเต็มเอี๊ยดดด และได้ข่าวว่าวันต่อๆ มาก็ Sold Out ทุกที่\n\nLong Story Shorts: Lost In Blue เป็นหนัง 3 เรื่องสั้นที่ พูดถึงเรื่องความรักในแต่ละแบบ แต่ละวัยตั้งแต่ม.ต้นถึงมหาลัย(ไม่แน่ใจว่าเรื่องสุดท้ายมหาลัยหรือเปล่า แต่เดาว่าเป็นช่วงนั้น)\n\n\n\nเรื่องแรก 'ฝน' เรื่องรักๆ ของเด็ก ม.ต้น ที่เข้าใจเด็กในวัยนั้นได้อย่างดี เป็นวัยอยากรู้อยากลอง แต่อุปสรรคในวัยนั้นมันเยอะเหลือเกิน\n\nเรื่องที่ 2 'วันนั้นของเดือน' เรื่องรักๆ ของเด็ก ม.ปลาย โดนใจเด็กรร.หญิงล้วนแน่นอน รู้สึกว่า บทดี ตัดต่อดี จังหวะดี มุกตลกมันตลก ใส่ใจรายละเอียดเล็กๆ น้อยๆ ที่ทำให้อินกับหนัง มีมุมเครียด แทงใจความรัก ญ-ญ ค่อดๆ มีประโยคนึงนี่เกือบจิร้องไห้\nแล้วเป็นหนังดีที่ 'ไม่ยัดเยียด' ประโยคเด็ดๆ คือหนังไทยหลายเรื่อง 'พยายาม' ยัดเยียดว่า ประโยคนี้เด็ดเน้นๆๆเลย กลัวคนดูไม่เก็ต\nคือเรื่องนี้พูดประโยคเด็ดแบบเหมือนเป็นเรื่องธรรมดา ไม่ดูถูกคนดู รู้ว่าคนดูจะเข้าใจไม่ต้องยัดเยียด\nแล้วเรื่องนี้กวาดรางวัลมาแล้วทั่วโลกนะจ๊ะ ดีสมกับความอยากดูของเรา\n\nเรื่องที่ 3 'Glowstick' เป็นเรื่องของสองสาว Roommate น่าจะวัยมหาลัย ถ้าอยากรู้ว่าวันๆ สาวๆ เค้าคุยอะไรกัน ทำอะไรกัน ลองมาดูหนังเรื่องนี้\nได้นักแสดงมีชื่ออย่าง วี วิโอเล็ต กับ ก้อย ฮอร์โมน มาแสดงนำ\n\nจาก 3 เรื่องที่ดู จุดเด่นของทั้ง 3 เรื่องคือ ความเป็นคนธรรมดาของตัวละคร ไม่ใช่เรื่องราวความรักของนางฟ้าหรือเทพบุตร ไม่ได้บ้าบิ่นเพ้อฝัน เป็นเรื่องจริงที่เกิดขึ้นในชีวิตของหลายๆ คน ที่บางทีเมื่อผ่านเวลานั้นมา เราก็ลืมไปแล้วว่าเคยพบเจอและรู้สึกกับเหตุการณ์แบบนี้มาก่อน\n\n\nเชียร์ให้ลองไปดูกัน น้อยครั้งมากกกกกหนังนิสิตนักศึกษาจะเข้าโรงใหญ่แบบนี้ 3 เรื่องนี้คัดมาแล้วอย่างดี\nฉายเฉพาะ SF World ที่ Central World เท่านั้น มีรอบ 19.40 น. และมีเพิ่มรอบเพราะคนเต็มมากๆๆ ลองไปเช็คดู\n\nแก้ไขข้อความเมื่อ 25 กันยายน 2559 เวลา 00:09 น."}
