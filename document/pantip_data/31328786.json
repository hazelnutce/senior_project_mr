{"movie_name": "Review: Frozen ผจญภัยแดนคำสาปราชินีหิมะ", "text": "‘Frozen ผจญภัยแดนคำสาปราชินีหิมะ’ ภาพยนตร์แอนิเมชั่นเรื่องใหม่จากค่าย Walt Disney Pictures ที่คราวนี้หยิบเอาเรื่องราวของราชินีน้ำแข็งมาสร้างเป็นแอนิเมชั่น 3 มิติที่ภาพออกมาดูสวยสดงดงามจริง แต่มันก็ไม่ใช่เพียงแค่นั้น เพราะเขาจะสร้างมันออกในแบบที่มีตัวละครร้องเพลง สลับกันไปกับการพูดสนทนา เค้าโครงเรื่องมาจาก “The Snow Queen” ของ Hans Christian Andersen อีกที\n\n\n\nเรื่องราวของพี่น้องเจ้าหญิง ที่ผู้พี่ได้สาปให้ทั้งเมือง ทะเลสาบ และป่าแถบนั้นกลายเป็นน้ำแข็งไปหมดจนตัวเองต้องหนีไป มีเพียงผู้น้องเท่านั้นที่เชื่อมั่นและติดตามหา นอกเหนือไปจากสองสาวเจ้าหญิงแห่งเมืองนี้แล้ว ก็ยังจะมีตัวละครชายสองตัวที่เข้ามาเกี่ยวข้องด้วย คนหนึ่งเป็นเจ้าชายและอีกคนเป็นมนุษย์หิมะที่ร่วมเป็นตัวหลักในการดำเนินเรื่องที่เรียงร้อยด้วยกันเพลงเพราะๆ จากปากของตัวละครต่างๆ ในสไตล์ละครบรอดเวย์ คือ พูดบ้างร้องบ้างสลับๆ กันไป นานพอสมควรที่เราไม่ได้เห็นแอนิเมชั่นเพลงแบบนี้ ล่าสุดที่เคยประทับใจกันไปจากดิสนี่ย์ก็คงจะเป็น ‘Tangled’ หรือ ราพันเซล นั่นแหละ\n\nด้านงานภาพนั้น ถือได้ว่าเป็นการออกแบบ ลงสีและทำภาพ 3 มิติได้สวยสดงดงามเรื่องหนึ่ง ผสานกันไปได้ด้วยกับการดำเนินของเนื้อเรื่อง ที่ถึงจะไม่แปลกใหม่ อาจจะไม่ตื่นเต้นเร้าใจอะไรมากเท่า Tangled แต่ก็นับได้ว่าไม่เลว\n\nกลายเป็นแอนิเมชั่นที่มีส่วนผสมของเพลงเพราะ ภาพและงาน 3 มิติสวยๆ เรื่องหนึ่งจากดิสนีย์ครับ\n\nอ่านเพิ่มเติมกันได้ที่ : http://bit.ly/1arw1Tm\n"}
