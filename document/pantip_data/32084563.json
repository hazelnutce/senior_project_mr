{"movie_name": "Rob the Mob โจรปล้นโจร", "text": "Review (เรื่องที่ 50 / 2014)\nRob the Mob โจรปล้นโจร\n\n============================\nบันทึกความรู้สึกหลังไปดูมา\n- ระดับการสปอย : สปอยเท่าตัวอย่างไม่สปอยตอนจบ\n\nหนังเกี่ยวกับ ?\nคู่รักโจรโง่ๆ คู่นึง ดันริอาจวางแผนไปปล้นมาเฟีย\n\n- อันนี้ตัวอย่างฮะ\nhttp://www.youtube.com/watch?v=KYq_hvZUB6Q\n\nเป็นยังไงบ้าง ?\n- หนังที่สร้างจากเรื่องจริงยุค 90 ของคู่รักที่ดันกล้าดีไปปล้นเงินมาเฟีย จนกลายเป็นข่าวใหญ่โต และตำรวจสามารถบุคจับแก๊งมาเฟียครั้งใหญ่ในประวัติศาสตร์\n\nชอบอะไร?\n- ชอบหนังถ่ายภาพแบบฟิลม์เก่าๆ มันดูเก่า ดูคลาสิก การแต่งตัวของนางเอกนึกถึง MV มาราย แครี่ สมัยนมผอมๆนมยังไม่ยาน ตอนนั้นเทรนทรงผมยีหัวให้ฟูเหมือนโดนไฟช็อตกำลังมา... ถ้าทำผมทรงนี้ ขึ้น BTS คนเบียดๆกันคงโดนด่าแม่แน่\n- ชอบหัวหน้ามาเฟียในเรื่อง มันโคตรเทห์ รักพวกพ้อง รักพี่น้อง มันน่านับถือจริงๆ\n- ชอบฉากจบ มันเก๋ดี\n\nไม่ชอบอะไร?\n- หนังมีประเด็นหลักสองเรื่องใหญ่ๆ คือเรื่องความรักงุ้งงิ้งของคู่รักโจร และประเด็นของมาเฟีย และมีการตัดภาพสลับย้อนอดีตไปมา ทำให้ต้องใช้พลังในการติดตามเรื่องให้ดีไม่งั้นอาจมีงง\n- เอาจริงในพาร์ทของความรักมันดูมุ้งมิ้งดีนะ ถ้าดูทีละฉากทีละซีน แต่พอมาเล่ายาวๆเป็นเรื่องมันกลับรู้สึกเฉยๆ โอเคความเกรียนเคมีของคู่นี้บางเรื่องก็ทำให้เรารู้สึกเพลิดเพลิน อยู่บ้าง\n- ส่วนพาร์ทของมาเฟีย หนังได้อิทธิพลมาจากหนังมาเฟียยุคเก่า บทบาทของหัวหน้ามาเฟียดูน่าเกรงขามมีพลัง แต่พอหนังเล่าเรื่องแทรกประเด็นคู่รักแล้วกลับรู้สึกไม่ค่อยอิน\n\nสรุป\n- หนังเหมาะกับคนชอบหนังมาเฟียยุค 90 มากกว่า ฟังบทสนทนาดีๆ เทห์ๆ ฟังมาเฟียพูดเยอะๆ มากกว่าดูฉากแอคชั่นไล่ล่า ไล่ยิงกัน\n- โดยรวมแอดแมวรู้สึกเฉยๆ แต่ถือว่ามีเสนห์อยู่ในระดับหนึ่ง เหมาะกับคนดูเฉพาะกลุ่มมากกว่าคนดูหนังสายแอคชั่น เอามันส์!\n- คะแนน เดี๋ยวรอหลังวันพฤหัสจะมาอัพเดทให้นะฮะ\n\nหนังฉาย 22 พฤษภาคมนี้ เฉพาะ House RCA Paragon และ SFW central world\n..................................................\n\nใครชอบอ่านรีวิวสไตล์แบบนี้\nหรืออยากอ่านเวอร์ชั่นไม่เซ็นเซอร์ เชิญไปกดติดตามได้ที่เพจนะฮะ\nแมวตัวนั้นนั่งดูหนังตรงแถวc\nwww.facebook.com/cwatchthemovies\n"}
