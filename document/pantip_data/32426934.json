{"movie_name": "the expendables", "text": "หนังแอ๊คชั่นรวมดารารุ่นเก๋า มาถึงภาค 3 แล้วคร้าบ (น่าจะเป็นภาคสุดท้ายแล้วล่ะมั้ง) แค่ตีตั๋วเค้าไปดูดาราที่คุ้นหน้าก็คุ้มแล้วล่ะสำหรับผม แต่ภาคนี้มี เมล กิ๊บสัน ดาราสุดโปรด ยิ่งพลาดไม่ได้เลยแหละ (แถมมี แฮริสัน ฟอร์ด กับ เวสนีย์ สไนป์ และ แอนโตนิโอ้ อีก)\n\nกับเรื่องนี้ ผมไม่คิดอะไรมากเลย คือกะเข้าไปดูเอามันส์อย่างเดียว ขอสะใจๆเป็นพอ แต่ภาค 3 ไม่เป็นแบบสองภาคแรกแฮะ ภาคนี้เน้นปูเรื่อง เน้นดราม่า เหมือนพยายามทำให้มีเนื้อเรื่องที่เข้มข้นมากขึ้น เพิ่มมิติความสัมพันธ์ของตัวละครแต่ละตัวให้ชัดขึ้น ซึ่งมันก็ทำให้เรารู้ถึงความผูกพันของแก๊งบ้าๆเหี้ยมๆ แก๊งนี้ได้ดีขึ้นก็จริง แต่มันก็แลกมากับการที่ หนังมีแอ๊คชั่นที่น้อยมาก คือ มีต้นเรื่องฉากนึง แล้วก็กลางเรื่องนิสสสนุง แล้วก็อีกครั้งคือท้ายเรื่องเลย มันเลยเกิดอาการง่วงเบลอมาตรงช่วงกลางๆเรื่อง เพราะหนังมันอารมณ์เดียวอยู่ช่วงนึงใหญ่ๆ (ถึงขั้นฝืนหนังตาพอสมควร)\n\nหนังก็มีมุกตลกแทรกมาตลอดนะ ขำบ้าง แป้กบ้าง ก็พอถูไถไป แต่ในแง่ความตลก ต้องยกให้ แอนโตนิโอ้ เลย ที่เล่นได้ฮาและแอ๊คชั่นก็เท่ ไม่ทิ้งลายจริงๆ ถือว่าเป็นตัวสีสันประจำภาคนี้ก็ว่าได้ครับ\n\nเมล กิ๊บสัน คือสิ่งที่มาเพิ่มเสน่ห์ให้กับหนังภาคนี้ได้อย่างมากมาย เอกลักษณ์พี่แกมาครบ ทั้งเอียงคอ ท่าเดิน สายตาดุดัน ความกวน คือมาครบอ่ะครับ ปล่อยของกันสุดๆ เป็นตัวร้ายที่เจ๋งสุดแล้วใน 3 ภาคนี้ (ส่วน แฮริสัน ฟอร์ด ก็ตามมาตรฐานครับ ไม่แย่ ไม่ดี)\n\nระหว่างที่หนังอืดๆ เนิบๆ มาแทบตลอดทาง พอถึงช่วงท้ายเรื่อง ก็จัดมาชุดใหญ่ ซึ่งเป็นชุดใหญ่จริงๆนะ แอ๊คชั่นกันยาวนาน ทั้งยิง ทั้งระเบิด ต่อยเตะ มากันหมด มันไม่ค่อยมีอารมณ์ลุ้นพวกกลุ่มตัวเอกเท่าไร มันเหมือนออกแนว \"เก่งมาก\" ทั้งแก๊ง เลยกลายเป็นดูว่า พวกพี่เค้าจะโชว์อะไรสะใจๆให้ดูซะมากกว่าครับ\n\nโดยสรุป ใครแฟนแฟรนไชส์นี้ ก็ไปดูภาคนี้ได้เลย น่าจะฟินกันมากขึ้น ก็คล้ายๆภาคก่อนแหละ แต่แค่เนื้อเรื่องเข้มข้นกว่าเดิม ดราม่ามากขึ้น แต่ฉากแอ๊คชั่นยังคงสะใจเหมือนเดิม ส่วนใครไม่เคยดู แต่อยากดูหนังแอ๊คชั่นมันๆ เรื่องนี้ก็พอตอบโจทย์ได้ครับ แต่นั้นแปลว่าคุณจะต้องไม่ใช่พวกคิดมากประเภทแบบ \"โห เว่อร์แล้ว ใครจะไปทำงี้ได้วะ\" หรือ \"เฮ้ย ไม่ตายได้ไง\" ถ้ามี 2 ประโยคนี้ในหัว เรื่องนี้ จากแก๊งนี้ ไม่เหมาะนะครับ ฮ่าๆ\n\n"}
