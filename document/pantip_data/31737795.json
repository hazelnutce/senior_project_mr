{"movie_name": "Saving Mr. Banks สุภาพบุรุษนักฝัน", "text": "เมื่อหนังเลือกเอานักแสดงระดับฝีมือมาปะทะกัน เมื่อ ‘Saving Mr. Banks สุภาพบุรุษนักฝัน’ มีทั้ง Emma Thompson และ Tom Hanks ทำให้นี่ยิ่งเป็นหนังที่ควรดูได้แทบจะในทันที\n\nแต่หลังจากได้เข้าไปดูหนังเรื่องนี้ด้วยตัวเอง ก็พบคำตอบที่ตอกย้ำให้รู้สึกได้ว่า สมควรอย่างยิ่งที่จะบอกกับทุกๆ คนให้ลองใช้เวลาของตัวเองสักสองชั่วโมงเศษๆ ไปกับหนังดีๆ เรื่องนี้ดู\n\n\nเรื่องราวใน ‘Saving Mr. Banks’ ก็คือเรื่องราวของชายผู้มีชื่อเสียงที่สุดคนหนึ่งของโลกภาพยนตร์ Walt Disney ผู้ก่อตั้งสตูดิโอภาพยนตร์ที่มีชื่อเสียงและมีอายุยาวนานในชื่อเดียวกับเขาเอง เหตุการณ์ในหนังคือช่วงเวลาของเขาที่พยายามขอซื้อลิขสิทธิ์ในตัวนิยายเรื่อง Mary Poppins เพื่อนำมาสร้างเป็นภาพยนตร์ เธอผู้นั้นมีนามว่า P.L. Travers นั่นเอง\n\n-------------------------\n\nอาจจะดูหนังไม่น่าจะมีพล็อตอะไรที่น่าสนใจ แต่หนังกลับสร้างบรรยากาศชวนอินได้อย่างไม่เคอะเขิน ด้วยวิธีการเล่าเรื่องสองเรื่อง เล่าไปพร้อมๆ กัน และสอดประสานเข้าด้วยกันอย่างแนบเนียนและกลมกลืน หนึ่ง คือ เรื่องราวที่ดิสนีย์เพียรตื๊อสาวสูงวัยอารมณ์ร้ายเพื่อนำเรื่องในหนังสือมาสร้างหนัง กับอีกหนึ่ง คือ ชีวิตของเด็กสาวคนหนึ่งที่ต้องเจอกับมรสุมชีวิตหนักหน่วง\n\nสองเรื่องที่เล่าสลับกันได้อย่างกลมกลืน มีซึ้ง มีแง่คิด สะกิดหัวใจคนดู พาน้ำตาไหลพรั่งพรู หนังดีที่ควรค่าแก่การแนะนำจริงอะไรจริง ^^\n\nอ่านบทวิจารณ์ทั้งหมดของเรื่อง ที่นี่ -- http://bit.ly/1i3G8Ub\n"}
