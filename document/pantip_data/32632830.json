{"movie_name": "Premature", "text": "Premature\nBy Bigtum\n\n: สัปดนนิดๆ ยืมไอเดียมาหน่อยๆ แต่ยังไม่ลื่นไหลเท่าที่ควร\n\nมีประเด็นมาให้เล่นอยู่ได้เรื่อยๆ สำหรับหนังวัยทีนเอจที่หนีไม่พ้นเรื่องราวใต้สะดือ โดยมักจะมีมุกตลกสัปดนเข้ามาข้องเเวะ ความแสบทรวง พิเรนทร์ มันส์ ฮา คือสิ่งที่เรียกร้องให้เข้ามาชมแบบไม่ต้องคิดอะไรมาก เป็นหนังที่ดูง่าย ยิ่งติดเรทหน่อยยิ่งยั่วเย้าให้ลิ้มลอง แต่ทว่าหนังแนวนี้ที่ประสบความสำเร็จแบบจริงจังจนมีภาคต่อตามมาก็เห็นจะมีแต่ American Pie หนังตั้งแต่สมัยยุคม้วนวิดีโอนู่น หรือหนังแนวนี้หมดความน่าสนใจไปแล้วในยุคสมัยนี้กันนะ เอ๊ะ หรือมันยังไม่มีเรื่องที่จี๊ดถูกใจจริงๆกันแน่?\n\nPremature เองก็มีปัญหากับการเล่าเรื่อง ทุกครั้งที่ ทอม ครูซ ตายใน Edge of Tomorrow เขาจะวนลูปกลับมาที่เดิม เรื่องนี้ก็คล้ายๆกัน ทุกครั้งที่ ร็อบ แครบบ์ น้ำแตก ก็จะวนลูปกลับมาที่เดิม อยู่บนเตียงนอนเน่าๆ แล้วแม่ก็เปิดประตูมาเจอว่าเค้ากำลังฝันเปียกทุกครั้ง หนังมีโอกาสเป็นเจ้าของเสียงฮาที่พร้อมจะระเบิดขำอยู่หลายฉาก แต่ดูเหมือนว่าเส้นกราฟจะขึ้นๆลงๆ มีทั้งฮาและไม่ฮา การวนลูปของ Premature เลยเหมือนแค่หยิบยืมไอเดียมาใช้ให้กับหนังทะลึ่งของตัวเอง แต่ยังขาดไร้ซึ่งลีลาอันลื่นไหลที่น่าติดตามอย่างน่าเสียดาย\n\nเพราะกับบทสรุปของเรื่องนั้นน่าจะเป็นสิ่งที่ทุกคนรู้ดีอยู่แล้ว ว่าพระเอกจอมซิงต้องทำวิธีไหนถึงจะหลุดพ้นจากเดจาวูไปได้ แต่ไม่ใช่ว่าหนังจะแย่ไปหมดซะทีเดียว ความดีก็มีอยู่ นั่นคือตัวละครที่น่ารักที่แคสมาเล่นได้สมบทบาทดี ทำให้ช่วยมีสีสันพออ้อมแอ้มไปได้บ้าง สำหรับผู้เขียนไม่ต้องหล่อสวยมาก ขอแค่เล่นเป็นธรรมชาติได้แบบนี้ก็ขอเอาใจช่วยให้มันหลุดพ้นจากวันสัปดนบ้าๆนี่อยู่แล้ว ส่วนนางเอกมีบางมุมที่แอบคล้ายสาว ดรูว์ แบร์รี่มอว์ สมัยสาวๆ อยู่เหมือนกันนะ สรุปสั้นๆว่า Premature เป็นหนังตลกที่ดูเพลินในสไตล์ที่ไม่ต้องคิดอะไรให้มากความครับ\n\nระดับคะเเนน \"C\"\n\n\n\n\nขออนุญาตแนะนำ\nร่วมพูดคุยเกี่ยวกับภาพยนตร์ได้ที่นี่ครับ\nhttps://www.facebook.com/McksMovie\n"}
