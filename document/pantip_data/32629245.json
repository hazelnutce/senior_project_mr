{"movie_name": "Maleficent กำเนิดนางฟ้าปีศาจ", "text": "Maleficent  กำเนิดนางฟ้าปีศาจ\n\n\n\nAction | Adventure | Family\n\nผู้กำกับ: Robert Stromberg\nดารานักแสดง:  Angelina Jolie\n                  Elle Fanning\n                  Sharlto Copley\n\nช่วงน้องปลวกเมาท์มอยหนัง\n       อย่างที่รู้กันว่า Maleficent เป็นชื่อของแม่มดที่แสนร้ายกาจจากการ์ตูนดีสนีย์เรื่องเจ้าหญิงนิทรา แต่ก็อย่างที่ตัวหนังได้โปรโมทว่าหนังเรื่องนี้เป็นอีกด้านหนึ่งของ Maleficent  ซึ่งแตกต่างจากในการ์ตูนที่พวกเราเคยได้ยินมา กระนั้นก็ยังคงความเป็นดีสนีย์ไว้ซึ่งถ้าน้องปลวกเมาท์มากกว่านี้อาจกลายเป็นสปอยได้ มาถึงทางด้านนักแสดง เราอาจจะเคยติดภาพลักษณ์เจ้โจลี่ในมาดของ ลาล่า คอฟ จากเรื่อง Tomb Raider แต่ต้องขอบอกเลยว่า Maleficent ของเจ้โจลี่กลบรัศมีของน้องลาล่าซะมิดเลย ดูแล้วเหมือนนางพญาจริงๆ ทั้งเริ่ดทั้งเชิด เป๊ะเวอร์ การแสดงกินขาด ทำให้เอฟเฟ็กต์ของหนังกลายเป็นแค่ฉากประกอบเฉยๆไปเลย ส่วนน้องแอลล์หรือเจ้าหญิงออโรร่าถือว่าฝีมือการแสดงใช้ได้แต่ออกไปทางแนวใสๆ น่ารักฟรุ๊งฟริ๊ง และแอบเอ๋อนิดๆ (น้องปลวกแอบหมั่นไส้) แต่ก็ดูเพลินตาดี มาถึงด้านนางฟ้าแม่ทูลหัวทั้งสามถึงบทจะออกแนวตลกสามช่า แต่ดูไปดูมาแล้วน้องปลวกรู้สึกรำคาญพิกล แต่พอฉากที่เจ้ทั้งสามถูก Maleficent แกล้งนี่มันช่างสะใจเสียยิ่งนี่กระไร ส่วนด้านเอฟเฟ็กต์จัดว่าอลังการสวยงามมากยกนิ้วให้เลยจ้า ด้านผู้กำกับ เฮียโรเบิร์ต มีดีกรีเคยกำกับหนังเรื่องดังมาแล้วมากมาย แถมด้วยรางวัลออสการ์อีกต่างหาก ฉนั้นไม่ควรพลาดหนังเรื่องนี้กันนะจ๊ะ\n\nคะแนนความชอบส่วนตัว: 8.5/10\n\nCR: IMDb - Maleficent\n\nสามารถชมรีวิวอื่นๆได้ที่ http://nongpluak-chuandoonung.blogspot.com/\n"}
