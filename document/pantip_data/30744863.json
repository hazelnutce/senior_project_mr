{"movie_name": "Pacific Rim (2013)", "text": "Pacific Rim ถือเป็นหนัง Summer Blockbuster ทุนสร้างสูงเรื่องแรกของผู้กำกับที่มีเอกลักษณ์โดดเด่นอย่าง Guillemo del Toro\n\n\n\nหนังเล่าเรื่องราวในอนาคตอันใกล้หลังจากสัตว์ประหลาดต่างดาวข้ามมิติมายังโลกมนุษย์ผ่านทางรอยแยกกลางมหาสมุทรแปซิฟิก พวกมันถูกเรียกว่า \"ไคจู\" (Kaiju คือคำที่ใช้เรียกสัตว์ประหลาดของญี่ปุ่น)\n\nอาวุธแบบเดิมที่มีบนโลกต้องใช้เวลานานกว่าจะจัดการเหล่าสัตว์ประหลาดพวกนี้ได้ แถมอาวุธยุทโธปกรณ์ต้องเสียไปเป็นจำนวนมากจนผลิตไม่ทันความต้องการ\n\nด้วยเหตุนี้ โครงการ Jaegers (เป็นภาษาเยอรมันแปลว่านักล่า) ที่ใช้หุ่นยนต์ยักษ์เพื่อต่อกรกับเหล่าไคจู จึงถือกำเนิดขึ้น ด้วยข้อดีของความคล่องตัว และการลงไปซัดกันโดยตรง ทำให้ไม่ต้องใช้อาวุธประเภทที่ใช้แล้วทิ้ง อย่างพวกระเบิดมากนัก\n\n\nแต่เมื่อเวลาผ่านไป เหล่าไคจูก็มีพัฒนาการมากขึ้นจน Jaeger แทบจะเอาไม่อยู่และไม่ใช่ทางเลือกที่ดีอีกต่อไป โครงการถึงขั้นถูกสั่งปิด เหล่านักขับทั้งหลายจึงต้องร่วมแรงร่วมใจเพื่อปกป้องโลกนี้ ด้วยทุกสิ่งที่เหลืออยู่\n\n"}
