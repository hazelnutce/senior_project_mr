{"movie_name": "Whiplash (2014)", "text": "ปีที่แล้วเสียดายที่ไม่ได้ดูเรื่อง Whiplash ในโรงหนัง ยิ่งพอมาดูวันนี้แล้ว ยิ่งรู้สึกโคตรเสียดายจริงๆ\n\nหนังเรื่องนี้ บอกเลยว่า ห้ามพลาดด้วยประการทั้งปวง เป็นหนังที่ต้องดูอย่างน้อย 1 รอบในชีวิตอ่ะครัช ไม่รู้จะติ จะหักคะแนนกันตรงไหนเลย เอาคะแนนเต็มจากผมไปเล๊ยยยยย สุดยอดมากลวกเพ่\n\nหนังเรื่องนี้มันบีบเค้นอารมณ์คนดูได้สุดติ่งมาก ด้วยการถ่ายภาพที่เก็บทุกรายละเอียด บวกการตัดต่อ และเสียงดนตรี ทำให้ดึงอารมณ์เข้าไปอยู่ในหนังได้ง่ายมาก ยิ่งมาเจอการแสดงของพี่เหม่ง J.K simmons (รู้จักคนนี้จากบท บก.หนังสือพิมพ์ในสไปเดอร์แมน) ไม่นึกว่า พี่แกจะเล่นได้ถึงพริกถึงขิงขนาดนี้อ่ะ \"โคตรทรงพลัง\" หน้าพี่ ท่าทางของพี่ เหมาะสมกับบทยิ่งนัก เป็นอาจารย์ที่มีเสน่ห์มาก ยิ่งถ้าใครชอบความซาดิสต์ คงจะยิ่งชอบ ฮ่าๆ เป็นคาแรคเตอร์ที่เจ๋งจริงๆ ให้ตายเหอะ\n\nเนื้อเรื่องก็ดี เดาทางไม่ถูกเลยว่าจะเป็นยังไงต่อไป เหมือนหักมุมอยู่หน่อยๆตลอดเวลา แต่บอกเลยว่า เพราะ แฟลชเชอร์ (พี่เหม่ง) นี้แหละที่ทำให้ตามติดตลอดตั้งแต่ต้นเรื่อง แต่พอดูไปๆ พระเอก แมร่งก็เจ๋งนี่หว่า กลายเป็นไปตามติดพระเอกแทนตั้งแต่ตอนไหนก็ไม่รู้\n\nมันมีรางวัล \"จุดพีคของหนังยอดเยี่ยม\" ไหมครับ จำไม่ได้แล้วว่า หนังเรื่องล่าสุดที่มีจุดพีค ที่สุดๆๆๆทางอารมณ์ คือเรื่องอะไร แต่เรื่องนี้แมร่งสุดจริงๆ หนังจบแล้วได้ยินเสียงหัวใจตัวเองเต้นแรงเลยอ่ะ คิดดูละกัน ฮ่าๆ แมร่งร้ายกาจยิ่งนัก\n\nไม่รู้แหละว่าใครจะชอบหนังแนวนี้หรือไม่ แต่อยากให้ดู ไม่อยากให้พลาดกันจริงๆ ซัก 1 รอบในชีวิตน่านะ ผมขอละ ดูกันเถ๊อะะะะ ส่วนผมต้องซื้อแผ่นมาขึ้นหิ้งแล้ว ฮ่าๆ\n\nปล. อยากล้างความทรงจำ แล้วเปิดเรื่องนี้ดูใหม่จังโว้ยยยยย\n\n"}
