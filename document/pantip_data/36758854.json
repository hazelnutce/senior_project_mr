{"movie_name": "Gifted 2017", "text": "เพิ่งจะได้ดูเรื่อง gifted จบไป   อยากจะแวะมาบอกว่านี่เป็นอีกเรื่องที่ใช้คำว่า \"หนังดี\" ได้เลยนะ  \n\nเอาจริงๆมันเป็นหนังที่เล่นกับประเด็นดราม่าหนักอยู่นะ แต่ผู้กำกับเลือกนำมาเล่าได้แบบอบอวลไปด้วยความฟิลกู้ด  แทรกอารมณ์ขันแบบน่ารัก   คือตอนสนุกก็ทำให้ดูเพลินแบบไม่อยากให้จบ  ตอนดราม่าก็เรียกน้ำตาซะ (ถึงแม้จะไม่โหดมาก แต่ก็ได้อยู่)\n\nหนังแนวนี้ที่คล้ายๆกัน ที่ขึ้นหิ้งไปแล้วในใจคือ i am sam  ซึ่งเรื่องนั้นนี้น้ำหูน้ำตาไหล ฮ่าๆ ดราม่าหนักหน่วงมาก   แต่ gifted จะเป็นอะไรที่อุ่นใจกว่านั้น   และนักแสดงก็เล่นดีเช่นกัน    ตัวคริส อีแว้น ผมก็ไม่เคยคิดว่ามารับบทแบบนี้จะทำได้ดีขนาดนี้นะ  ดูอบอุ่นดีจริงๆ เชื่อว่าแฟนๆคริส (กัปตันอเมริกา) ดูเรื่องนี้คงฟินสุดๆ\n\nน้องนางเอกก็แสดงดี กิริยาท่าทาง มันทั้งดูฉลาดและซน ช็อตดราม่าก็ทำได้ถึงใจ (แม้จะยังไม่เท่าดาโกต้า เฟมมิ่งก็ตาม) รู้สึกเคมีเข้ากับคริส สุดๆอ่ะ  อย่างกับน้าหลานจริงๆ\n\nบทหนังก็ดีมากด้วยนะ มันไหลลื่นดูเพลินยันจบ ซึ่งบางซีนมันดูรวบรัดไปนิด แต่ก็เข้าใจว่าหนังมีหลายประเด็นต้องรีบเคลียร์     อีกอย่างที่ชอบคือ  \"บทพูด\" ที่ผ่านการคิดมาอย่างเข้มข้นเชียว    การถ่ายทำก็ดี ภาพสวย ช่วยสื่ออารมณ์มาสู่คนดูได้ง่าย\n\nเอาเป็นว่า \"ดีกว่าที่คิดเยอะ\" จริงๆ  ในทุกๆด้านของหนังแนวนี้ก็ถือว่า gifted จัดเป็นหนังที่ดีของแนวนี้เลยแหละ  \n\nใครอยากหาหนังที่ดูแล้วอบอุ่นใจ ซึ้งใจ ตลกปนน่ารัก พระเอกหล่อเท่ นางเอกซนแก่นและฉลาด  เพลงเพราะ ตัดต่อดี บทพูดมีแทรกปรัชญาและมีบทหนังที่ไหลลื่น    ขออย่าได้พลาด   นี้แหละ \"หนังดี\"\n\n"}
