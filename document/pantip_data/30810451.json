{"movie_name": "The liability เกมเดือดเชือดมาเฟีย", "text": "ตามใบปิดบอกว่าเป็นหนัง Action/Comedy/Thriller แต่ที่ดูเมื่อวาน\n\nความเป็น Action/Comedy ยังไม่ค่อยโอเท่าไหร่ แต่ยังดีที่หนังมีมุกให้ได้ฮา หนังก็เรื่อยๆมาเรียงๆ เล่าเรื่องตอนต้นเกี่ยวกับเด็กวัยรุ่นติดเกม ซิ่งรถทั่วไป เพื่อที่อยากจะทำตัวเป็นผู้ใหญ่ พิสูจน์ตัวเอง มาเจอกับนักฆ่ามืออาชีพที่กำลังจะเกษียณตัวเอง\n\nสองคนนี้เดินทางไปทำภารกิจ ปลิดชีพเป้าหมายรายนึง ตอนดูก็ยังงงอยู่บ้างว่า ฆ่าใครทำไมต้องฆ่า แต่ตัวหนังก็ค่อยๆเฉลยคลายปมไปเรื่อยๆ ฉากที่ชอบที่สุดก็เป็นฉากที่พระเอก(อดัม) กับนักฆ่า(รอย) เข้าป่า จับเหยื่อมัดกับต้นไม้ ฉากนี้ตื่นเต้น เพราะอดัมต้องจัดการตัดมือศพ ตอนแรกก็หวาดเสียวแอบหลอน แต่หนังหักมุมทำเป็นคอมเมดี้ซะงั้น เป็นฉากที่ผ่านไปแล้วแต่พอนึกแล้วยังขำอยู่เลยอะ อยากรู้ต้องลองไปดู นางเอกของเรื่องโผล่มาตอนนี้ นางใส่ชุดวอร์มเข้าป่า แต่หน้าเป๊ะ ปากนางลิปกลอสอย่างฉ่ำอะ สวยจริงจนแอบอิจฉา แต่เหมือนเวลาพูด ไม่ได้พูดภาษาอังกฤษแห่ะ เหมือนมีคนพากษ์ทับ นางเป็นคนที่ไหน ใครรู้บอกมั่งนะ ประเด็นในหนังที่น่าคิดคือ วัยรุ่นคนนึงที่กำลังจะข้ามผ่านไปสู้วัยผู้ใหญ่ การตัดสินใจเรื่องสำคัญที่จะตัดสินอนาคต เมื่อรู้ว่าพ่อเลี้ยงเป็นพวกซาดิสม์และค้ามนุษย์ หนำซ้ำยังทำทารุณกับแม่ของเขา เมื่อเค้าต้องเลือกที่จะหนีไปเพื่อให้ชีวิตตัวเองปลอดภัย หรือกลับไปเพื่อช่วยแม่ของเค้าและล้างแค้น สรุปเรื่องนี้แม้ไม่ได้ฟัดระห่ำ ระเบิดภูเขาเผากระท่อม แต่ก็ดูได้เรื่อยๆ แอบปนฮาอยู่หน่อยๆ\n\nส่วนตัวให้ 6/10 จ้า\n"}
