{"movie_name": "The Last Stand – นายอำเภอคนพันธุ์เหล็ก", "text": "ภาพยนตร์เรื่อง : The Last Stand – นายอำเภอคนพันธุ์เหล็ก\nแนว : action – Crime\nเรตภาพยนต์ : น 18+\nผู้กำกับ : คิม  จี  วุน (A Tale of Two Sisters - ตู้ซ่อนผี)\nบทภาพยนตร์ : จอร์จ  โนลฟี่ (เขียนบท Ocean's Twelve   เขียนบทและกำกับ The Adjustment Bureau)\nนักแสดงนำ : อาร์โนลด์  ชวาร์เซเน็กเกอร์\n\n\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\n\n\n\n\n\n\n\n\n    โดยส่วนตัวผมแล้ว  แม้หนังเรื่องนี้จะถูกจัดอยู่ในเรต 18+  แต่จริงๆ ก็ไม่ได้มีฉากรุนแรงมากมายนัก  ไม่ได้ถึงขนาดเลือดท่วมจอ  แต่กระสุนน่ะท่วมถนนหนทางผนังประตูและยอดตึกกันเลยทีเดียว  ยิงกันแบบไม่ต้องประหยัดกระสุน  ไม่ต้องกลัวหมดแม็ก(แต่มีฉากเติมกระสุนนะครับ)  ไม่ต้องนับฉากระเบิดระเบ้ออีกเพียบ  รถถูก RPG ไปหลายคัน  ยังไม่นับที่เอามาบังกระสุนอีกต่างหาก  ฉากขับรถไล่เบียดกันอย่างเมามัน  แถมมีแม้กระทั่งฉากบังคับสุดคลาสสิคสไตล์หนังบู๊ฝรั่งคือ  การดวลกันตัวต่อตัวของพระเอกกับตัวร้ายที่ใช้ระยะเวลาพอสมควร(เดี๋ยวแฟนๆ หนังแนวนี้จะบ่นว่าตัวร้ายแพ้ง่ายไป)\n    ด้านการเล่าเรื่อง  หนังทำได้กระชับและลุ้นระทึกดี  เริ่มต้นเรื่องจะมีการเล่าสลับฉากระหว่างเมืองใหญ่ที่ตัวร้ายกำลังหลบหนีจากการตามล่าของ FBI ด้วยวิธีการต่างๆ  ตัดสลับกับการสืบสวนของคณะนายอำเภอต่อความไม่ชอบมาพากลภายในหมู่บ้านอันแสนสงบสุขของตน  โดยมีการขึ้นเวลาให้ดูทุกครั้งที่มีการตัดสลับฉาก  เพื่อให้ได้รู้ว่าเรื่องราวที่เกิดขึ้นทั้งหมดมันใช้เวลาไม่นาน  ไล่เป็นไทม์ไลน์กันเลยทีเดียว(ในเมืองออกแนวซิ่งระห่ำ  นอกเมืองออกแนวสืบสวน)  ซึ่งทำให้หนังดูไม่น่าเบื่อ\n    ทั้งหมดส่งผลให้หนังเรื่องนี้ดูเป็นหนังสูตรสำเร็จของหนังแอ็คชั่นร่วมสมัย(จะว่าเป็นหนังสมัยก่อนก็เกินไป)  คือมันเป็นหนังบู๊ฝรั่งคลาสสิคที่บูชาครูอยู่ไม่น้อย  แต่ก็สอดแทรกมุกใหม่ๆ สำหรับฉากแอ็คชั่นอยู่พอสมควร  \n    สำหรับผม  ผมให้คะแนน 7.5 / 10 ครับ  หรืออยู่ในระดับที่ดูได้เพลินๆ แต่ก็อาจโดนใจใครหลายๆ คนที่ชอบหนังบู๊ล้างผลาญครับ\n    แล้วเพื่อนๆ คิดเห็นว่าอย่างไรกันบ้างครับ?\n    ขอบพระคุณทุกท่านที่อ่านจนมาถึงบรรทัดนี้นะครับผม  ไว้พบกันใหม่คราวหน้าครับ\n    ^ ^\n\n\nแก้ไขข้อความเมื่อ 29 มกราคม 2556 เวลา 01:52 น."}
