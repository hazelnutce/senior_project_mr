{"movie_name": "เมย์ไหน...ไฟแรงเฟร่อ", "text": "ขอพูดก่อนนะคะว่าเป็นคนที่ไม่ค่อยได้ดูหนังไทย เพราะจากประสบการณ์ หนังไทยที่เข้าฉายในโรง(ช่วงหลังๆมานี้)ค่อนข้างผิดหวัง\nถ้าให้เทียบกับของต่างชาติที่เข้ามาพร้อมๆกัน เชื่อว่าใครๆก็อยากดูของต่างชาติ เพราะของเค้าดีกว่า และบัตรก็ราคาเท่ากัน ใครๆก็อยากดูหนังที่สนุกทั้งนั้น\n\n\nตอนดู Trailer เมย์ไหนก็คิดว่าอยู่ว่าจะมาดูดีมั้ย มันดูกุ๊งกิ๊งๆ สุดท้ายก็ดูเพราะชอบนักแสดงทีมนี้ (เราดูฮอร์โมนนน) ปรากฏว่า....\n\nเฮ้ย เราชอบมากกกกกกเลยนะ หนังเรื่องนี้ มีครบทุกอารมณ์เลย ไม่ว่าจะแฮปปี้ ผิดหวัง เพ้อ เศร้า อกหัก แล้วในแต่ละอารมณ์นักแสดงก็แสดงดีมาก\nทำเอาเรารู้สึกว่าเค้ารู้สึกแบบนั้นจริงๆแล้วเราอินไปกับเค้าอะ เยี่ยมๆ\n\n**ชนชั้นในโรงเรียน**\n\nหนังสื่อถึงชนชั้นในโรงเรียนได้ดีตามตัวอย่าง เสียดสีสังคมชัดเจนเลย ไม่ว่าจะกลุ่มเด็กเนิร์ดที่ไม่สนใจกิจกรรม หรือกลุ่มอันธพาลที่เอาแต่แกล้งเพื่อน\n\n\n\n**ตัวนักแสดง**\n\nเราว่าเรื่องนี้แคสนักแสดงมาดี เล่นไหลลื่นดี ไม่มีจุดไหนที่ดูแล้วรู้สึกสะดุด\nปลื้มแบงค์เป็นพิเศษ หนังเรื่องนี้ดูหน้าแบงค์เพลินเลย น่ารักมากกกกก >< ฉากดราม่าก็ทำได้ดีมากเลย ทำเอาเราน้ำตาคลอ(ก็ไม่คลอหรอกไหลเลยแหละ)\n\n**ตัวอย่าง**\n\nสำหรับคนที่คิดว่า ดูแค่ตัวอย่างก็รู้เรื่องหมดแล้ว ไม่ต้องไปดูก็ได้ หยุดความคิดของคุณเดี๋ยวววววนี้!\nเพราะหนังเรื่องนี้เป็นอีกเรื่องที่ตัวอย่างไม่ได้สปอยล์ถึงใจความสำคัญ จุดพีคของเรื่องนี้เลย\nรีบไปดูซะ มันเป็นหนังอีกเรื่องที่คุณไม่ควรพลาดด้วยประการทั้งปวง!\n\n\n\nหนังเรื่องนี้ทำเรายิ้มได้ทั้งเรื่อง ตลก เขิน ฟิน หลายอารมณ์จริงอะเรื่องนี้ ดูเถอะ ไม่อยากให้พลาดนะ\n"}
