{"movie_name": "X+Y", "text": "[Mini-Review] X+Y เธอ+ฉัน=เรา (No spoil)\n.\nX+Y : เธอ+ฉัน=เรา เรื่องราวของเด็กผู้ชายที่มีปัญหาในการเข้าสังคม ไม่เว้นแม้แต่แม่ของเขาเอง แต่เขากลับมีพรสวรรค์ในด้านคณิตศาสตร์เป็นเลิศ และด้วยความสามารถของเขาทำให้ได้รับโอกาสเข้าแข่งขันในงานคณิตศาสตร์โลก ที่นี่เองเขาก็ได้พบว่าการใช้ชีวิตและความรักนั้นไม่สามารถใช้สูตรเลขในการคำนวนได้ (Cr.majorcineplex.com)\n.\nภาพยนตร์ดราม่าฟีลกู๊ดนำแสดงโดย อาซา บัทเทอร์ฟิลด์ จาก Hugo(2011) และ Ender’s Game(2013) ว่าด้วยเรื่องราวของเด็กหนุ่มสุดอัจฉริยะด้านคณิตศาสตร์แต่กลับมีปัญหาในการเข้าสังคม จนเมื่อเขาได้พบกับหญิงสาวรายหนึ่งเขาจึงได้เรียนรู้และเข้าใจ ว่าชีวิตและความรู้สึกไม่ได้มีรูปแบบและแก้ไขได้ดังเช่นคณิตศาสตร์ ตัวหนังได้ถ่ายทอดเรื่องราวชีวิตและผู้คนรอบข้างของเด็กพิเศษได้อย่างหนักแน่นและหยั่งถึงความรู้สึก โดยหนังได้นำเสนอความรู้สึกแตกต่าง การปรับตัว และปฏิสัมพันธ์กับคนรอบข้างผ่านเรื่องราวชีวิตของ นาธาน ตัวละครหลักและแม่ของเขาได้อย่างลึกซึ้ง ซึ่งบทบาทการแสดงของ Asa Butterfield และแม่ของเขา Sally Hawkins นั้นสามารถเข้าถึง และบอกเล่าเรื่องราวของเหล่าเด็กพิเศษรวมถึงครอบครัวของเขาได้อย่างเจ็บปวดและชัดเจน และเมื่อได้ประเด็นที่หนังนำเสนอคือความรักความเข้าใจ ไม่ได้มีแบบแผนและตายตัวเฉกเช่นตรรกะในวิชาคณิตศาสตร์ นั่นยิ่งทำให้ X+Y สามารถเข้าถึงความรู้สึกของเด็กพิเศษกลุ่มนี้ รวมถึงเรียกรอยยิ้มและน้ำตาจากผู้ชมได้ในเวลาเดียวกัน\n.\nMy Score : 8.5/10\n\n"}
