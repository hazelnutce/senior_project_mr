{"movie_name": "Captain Phillips (2013)", "text": "captain phillips เรือหายค่อยล้อมคอก\nสนุกตามคาดครับ สร้างดูสมจริงกว่า argo ที่เดินเรื่องแบบการ์ตูนไปนิด เรื่องนี้ปูเรื่องแค่ 15 นาที\nหลังจากนั้น ก็กระหน่ำๆๆ ระทึกไปจนจบเรื่อง\n\nผู้สร้างฉลาดใ้ช้ดารามากๆ ใช้คุ้มค่า เต็มศักยภาพ อย่างทอมแฮงค์ ยอมใส่ซีนอารมณ์ซูมเต็มหน้าแช่ภาพกันนานๆ\nให้พี่ท่านใส่อารมณ์กันเต็มที่ ยิ่งตอนจบเรื่อง ขยี้กันสุดๆ 10 กว่านาที\n(แอบรำคาญแทนกัปตันเลยตอนแพทย์หญิงถามโน่นนี่ตอนตรวจร่างกาย\nไม่น่าเชื่อว่าเวลาตรวจคนไข้จะน่าเบื่อได้ขนาดนี้ แต่ก็เป็นจังหวะเสริมให้กัปตันแสดงอารมณ์ได้เต็มที่มากขึ้น)\nรวมถึงนักแสดงผิวสี หน้าเหี้ยม ก็ไปหามาจากไหนไม่รู้ ยิ่งทำให้เชื่อมากขึ้นไปอีก\n\nเกือบ 3 ชั่วโมง หลังจากช่วงปูเรื่องชวนหาวนิดๆ หลังจากนั้นตื่นเต้นตาม\nขนาดช่วงน่าเบื่อเนือยๆตอนกลางเรื่องยังชวนติดตามตลอด เรียกว่าคุ้มค่าที่จะดูเลยทีเดียว\n\nจะว่าไปทำเรื่องนี้ก็เหมือนแฉการทำงานของสหรัฐเหมือนกัน ที่จั่วหัวว่า เรือหายค่อยล้อมคอก\nก็ไม่ผิดนักหรอก เชื่อไหม บนเรือไม่มีปืนแม้แต่อันเดียว ในขณะที่ฝ่ายตรงข้าม มีปืนที่ยิงได้ไม่อั้น\nยิงเท่าไหร่กระสุนก็ไม่หมดสักที (ก็แอบสงสัยในหนังเหมือนกัน ยิงปืนเยอะมากๆๆ กระสุนไม่มีหมด)\nส่วนประตูล็อกอะไรเนี่ย โดนปืนยิงไปนิด ก็ปลดล็อคได้ทุกอย่าง\nเรียกว่าจะล็อกไปทำไม แอบเซ็งแทนกัปตันตัวจริง จริงๆ\n\nภาพประกอบ เป็นภาพทอมแฮงค์กับกัปตันฟิลิปส์ตัวจริงครับ แหม..กัปตันตัวจริง หล่อกว่าทอมแฮงค์ซะงั้น\n\n\n\n\nปล. กด like ให้หน่อยก็ดี จะได้มีกำลังใจหน่อยครับ\n(ขอ like กันดื้อๆเลย - แต่ยอมรับนะ การที่เขียนอะไรลงไป แต่ไม่มีใครตอบรับเลย ก็แอบเซ็งอยู่ไม่น้อย)\n\nว่างๆแวะไปคุยกันได้ที facebook ของผมนะครับ\nhttps://www.facebook.com/choord.k\n\nแก้ไขข้อความเมื่อ 23 มกราคม 2557 เวลา 21:05 น."}
