{"movie_name": "Romeo and Juliet 2013", "text": "     \n          เรื่องราวของ 2 ตระกูลที่บาดหมางเรื่อยมาก่อเกิดความรักที่คาดไม่ถึง Romeo And Juliet 2013 หนังรักสุดคลาสสิคที่ใครๆก็รู้จักกลับมาอีกครั้งแล้วในเวอร์ชั่น 2013 ที่อิงเรื่องราว บทบาทของเนื้อเรื่องจากนวนิยาย “วิลเลี่ยม เชคสเปียร์” ได้สมบูรณ์แบบที่สุด บทประพันธในเรื่องมีความชัดเจน คำพูดสวยหรูที่ออกมาจากปากของนักแสดงในหนังทำให้รู้สึกอิน ซึ่งถือว่าแม้ทั่งตัวพระเอกและนางเอกเป็นนักแสดงที่อายุยังน้อยและถือว่าหน้าใหม่ แต่ทว่าทั้งคู่สามารถสื่ออารมณ์ออกมาได้ดี เนื้อเรื่องโดยทั่วไปทุกคนรู้จักคร่าวๆอยู่แล้ว แต่ที่เด็ดที่สุดของหนังเรื่องนี้ เห็นจะเป็นคำพูดและการถ่ายทอดเรื่องราวที่อิงนวนิยายโดยแท้ ทำให้รู้ว่าสมัยนั้นคนที่รักกันเขารู้สึกเช่นไร แม้การสละชีวิตเพื่อคนรักก็ยอมพร้อมปลิดชีพเพื่อได้อยู่กับคนที่รักไปชั่วกาลปาวสาน\n        บทประพันธ์เป็นส่วนหนึ่งที่ทำให้หนังเรื่องนี้น่าติดตาม แต่สิ่งอื่นใดทั้งตัวนักแสดง ภาพ มุมกล้อง หรือแม้กระทั่งโปรดักชั่นต่างๆ มีความสำคัญทั้งสิ้น ซึ่งพูดได้เลยว่าไม่ผิดหวังที่ได้มีโอกาสได้ไปดูหนังเรื่องนี้ สำหรับคนที่ชอบหนังแนวโรแมนติก ซึ้ง อยากให้ติดตามไปกับรักที่เป็นอมตะ แม้ชีวิตก็ไม่เสียดาย  โดยเรื่องนี้สะท้อนให้เห็นว่า “แล้วทุกวันนี้คุณรักคนรักของคุณมากแล้วหรือยัง”\n\nแก้ไขข้อความเมื่อ 28 พฤศจิกายน 2556 เวลา 16:45 น."}
