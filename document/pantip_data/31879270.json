{"movie_name": "Tarzan ทาร์ซาน", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nTarzan : ทาร์ซาน\n\nRelease date : 03/04/2014\n95 min PG Animation, Family, Adventure\n\nภายหลังจากเหตุการณ์เครื่องบินตกในป่าลึก ณ ประเทศแอฟริกัน ซึ่งทำให้ทั้งจอห์น เกรย์สโตรค และ อลิซ ภรรยาของเขาต้องเสียชีวิต ทิ้งลูกน้อย จอห์น จูเนียร์ ให้ถูกเลี้ยงดูโดยฝูงลิง นับตั้งแต่นั้นมา เวลาผ่านไปหลายปี หนูน้อยเติบโตขึ้นมาในฐานะ ทาร์ซาน เด็กหนุ่มผู้แข็งแกร่งและรักอิสระ ซึ่งใช้ชีวิตตัดขาดจากโลกภายนอกมาตลอด จนกระทั่งได้พบกับ เจน พอตเตอร์ สาวน้อยจิตใจงามที่เดินทางเข้าป่าเพื่อศึกษาธรรมชาติกับพ่อของเธอ โดยที่ทั้งหมดไม่รู้เลยว่าพวกเขาได้กลายเป็นเครื่องมือของชายผู้แสนชั่วร้ายอย่าง เคลย์ตัน ผู้เข้ายึดครองบริษัทซึ่งเคยเป็นสมบัติของครอบครัวเกรย์สโตรค แผนการร้ายยังไม่หมดแค่นั้น เมื่อเคลย์ตัน วางแผนที่จะทำลายป่าทั้งหมด ทาร์ซานต้องปลุกเรียกสัญชาตญความเป็นมนุษย์ของเขาคืนมา เพื่อรักษาป่าและคนที่เขารักเอาไว้ให้ได้ (Cr.nangdee.com)\n\nทาร์ซานเวอร์ชั่นล่าสุดในรูปของอนิเมชั่น ผลงานของ Constantin Film Production ไม่ใช่วอลท์ ดิสนีย์แต่อย่างใด โดยในเวอร์ชั่นนี้มีการปรับเนื้อเรื่องเหตุการณ์ของพ่อกอริลล่าไร้ขนขึ้นใหม่ แต่ยังคงคาแรคเตอร์เดิมๆเอาไว้ การดำเนินเรื่องจะเป็นรูปแบบเล่าเรื่องบรรยายประกอบซึ่งค่อนข้างเหมาะกับน้องๆหนูๆเลยทีเดียว แต่กระนั้นเสียพล็อตเรื่องค่อนข้างอ่อนและขาดความน่าติดตามอยู่พอสมควร ความสัมพันธ์ระหว่างตัวละครดูเบาบางและไม่สามารถดึงอารมณ์ผู้ชมเหมือนเวอร์ชั่นก่อนๆได้ ด้าน CG ในส่วนของการออกแบบตัวละครดูค่อนข้างทื่อและไม่ค่อยเป็นธรรมชาติเท่าไหร่ แต่ทว่าแบล็คกราวด์ของฉากกลับออกแบบได้น่าทึ่งและเก็บรายละเอียดได้ดีมากๆ บรรยากาศบางฉากงดงามทำเอานึกถึก Life of Pi กับ Avartar เลยทีเดียว โดยรวมแล้วก็ถือว่าโอเคอยู่ครับ ไม่ถึงกับแย่แต่ก็ไม่ได้ตราตรึงเหมือนเวอร์ชั่นการ์ตูนของวอลท์ ดิสนีย์เท่าไหร่\n\nคะแนน IMDb 05/04/14 from 2837 users : 4.4/10\n\nคะแนนส่วนตัวโดยผมเอง\nเนื้อเรื่อง, Creative : 6.5/10\nCG : 8.0/10\nTotal : 6.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\nขอบคุณสำหรับการติดตามครับผม\n"}
