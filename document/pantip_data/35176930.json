{"movie_name": "เทริด", "text": "เพิ่งได้ไปชมหนังเรื่อง \"เทริด\"  ต้องขอชื่นชมฝีมือการกำกับภาพยนตร์เรื่องแรกของคุณ \"เอกชัย ศรีวิขัย\" ว่าทำได้ดีอย่างไม่น่าเชื่อ  งานด้านภาพสวยงาม การกำกับลื่นไหล  หนังสนุกแบบน้ำเน่าๆ นักแสดงเล่นดีทุกคน  พระเอกหล่อ นางเอกสวย   และน่าจะเป็นภาพยนตร์ไทยเรื่องแรก (หรือเปล่า) ที่พูดภาษาใต้ทั้งเรื่อง     โดยตัวเนื้อเรื่องนั้น อย่างที่จั่วหัวว่าโครงเรื่องเชยและน้ำเน่ามากเหมือนละครหลังข่าว  แต่กลับเป็นความเชยที่ไม่ชวนยี้เหมือนหนังไทยหลายเรื่อง  กลับดูน่ารักลื่นไหลสนุกเพลิดเพลิน  เป็นสไตล์ที่โดดเด่นบวกกับภาษาใต้ยิ่งทำให้หนังมีเสน่ห์มากๆ (คนใต้ดูต้องได้แรงอกแน่ๆ)    ได้เห็นศิลปะวัฒนธรรมของโนรา       ถ้าใครจะหวังหนังเนื้อหาเฉียบคมคงไม่ใช่เรื่องนี้  แต่ถ้าอยากดูหนังไทยน้ำเน่าแท้ๆที่ทำได้ดีให้ความบันเทิง  \"เทริด\" ถือเป็นหนังไทยที่น่าสนับสนุนอีกเรื่อง    \n\n*** แต่สิ่งที่สงสัยอย่างหนึ่ง  ตัวอย่างในยูทูป ภาพไม่คมชัดเลย ทั้งที่ตัวหนังจริงภาพสวยมาก  โปสเตอร์ ฟ้อนท์ก็เชย น่าจะมีการประชาสัมพันธ์ที่ดีกว่านี้  หรือจะมีคอนเซ็ปต์เชย  เพราะตัวหนังก็เชยจริงๆ    เชยแต่ดีเป็นอย่างไรอยากให้ลองไปชมกันนะ\n"}
