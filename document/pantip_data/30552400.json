{"movie_name": "Now You See Me : อาชญากล ปล้นโลก", "text": "แล้วฉันก็หายวับไป.\n\n\n\n\n\nว่ากันว่า เมื่อ The Four Hourseman ปรากฏตัว\nนั่นหมายความว่า วันสิ้นโลกได้มาถึง\nเรื่องจริงอาจไม่แย่ถึงเพียงนั่น เพราะนั่นเป็นแค่ตำนานโบราณ\n\nแต่เมื่อชื่อของพวกเขาถูกพูดถึง\n.. มันจะไม่มีอะไรเหมือนเดิม ..\n\n\nคุณเชื่อเรื่องเวทมนตร์หรือเปล่า ?\n\n\n\nตอนนี้ ...\nเหตุการณ์ค่อนข้างสับสนอยู่เล็กน้อย มันไม่มีที่มาที่ไป ไม่มีเหตุผลที่ต้องทำ หรือกระทั่งเหตุผลที่ไม่ทำ มันไม่มีการเฉลย หรือแม้แต่มีการเฉลยเกิดขึ้น เราก็ไม่อาจเชื่อมันได้เสียทีเดียวว่านั่นคือเรื่องจริง ทุกอย่างพร้อมกลายเป็นเรื่องเหลวไหลได้ตลอดเวลา\n\n\nคุณ ...\nต้องเข้ามาดูใกล้ๆกว่านี้ ผมให้โอกาสคุณได้ทำทุกอย่างเท่าที่อยากทำ คุณพยายามคาดเดาหรือแม้กระทั่งจับผิด มองหาว่าผมซ่อนอะไรไว้ตรงไหน ที่ไหน อย่างไร แต่เชื่อเถอะว่าคุณไม่รู้หรอก ไม่มีทางเลย และผมไม่มีทางบอกคุณด้วย นั่น ทำให้มันพิเศษไงล่ะ ยิ่งคุณอยากรู้ คุณจะยิ่งค้นหา ยิ่งคุณค้นหา คุณจะยิ่งหลงกล\n\nอ่ะฮะ ผมพึ่งพูดคำว่า \"กล\" ไปสินะ ..\n\n\nเห็น ...\nอะไรบ้างหรือยัง หลังจากพยายามสังเกตุ พยายามค้นหา พยายามไล่ตาม แต่ทุกอย่างไม่เป็นแบบที่คิด คุณคิดว่าคุณใกล้พอแล้ว แต่จริงๆ นั่นยังห่างไกล คุณไม่เคยได้เข้าใกล้จริงๆหรอก ผมมั่นใจในเรื่องนั้น หรือ การที่คุณคิดว่าคุณเข้าใจ คิดว่าคุณรู้ คุณคิดว่าคุณเดาทางผมถูกต้อง นั่นคือจุดที่คุณพลาด\n\nคุณไม่ได้โอกาสในการมองเห็นตั้งแต่แรกแล้ว\n\n\n\nฉัน ...\nทำเรื่องทุกอย่างขึ้น เพื่อสิ่งเดียว มันยิ่งใหญ่พอ ควรค่าพอ แน่นอนว่าตอนนี้มันยังเป็นความลับอยู่\n\nจนกว่า .. คุณจะอยากค้นหามันจริงๆ .. ถ้าคุณอยากรู้จริงๆ ...\n\n\nNow you see me in Theather\nพบฉันได้ในโรงภาพยนตร์ ...\n\nRating : ♥♥♥\n\n\n\nไปดูมาเมื่อวาน ตอนจะเขียนรีวิว พยายามคิดว่า เขียนไงดีๆ สุดท้ายไม่อยากคิดมาก เขียนเลยแล้วกัน\nปกติไม่ค่อยได้เขียนสั้นๆ พอได้เขียนแล้ว รู้สึกดีใจแหะ 55555\nอยากให้คนสงสัย อยากให้อยากรู้ อยากให้ไปดูกัน\nเพราะที่คุณได้อ่าน ... มันยังไม่ใกล้พอเลย ...\n\n[Spoil] คลิกเพื่อดูข้อความที่ซ่อนไว้\n\nแวะมาคุยกันได้จ้า\nhttps://www.facebook.com/poprockonfilm\nhttps://twitter.com/alfredpoprock\n"}
