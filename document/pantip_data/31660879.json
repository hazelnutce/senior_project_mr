{"movie_name": "รีวิว หนังเรื่อง Endless Love", "text": "Endless Love (2014)\n\nให้ 7/10 หนังรักโรแมนติก เรื่องราวรักแรกของหนุ่มสาวคู่หนึ่ง ที่ถูกพ่อของนางเอกกีดกัน ซึ่ง Remake จากหนังชื่อเดียวกันในปี 1981 โดยเรื่องนี้นำแสดงโดย Alex Pettyfer พระเอกจาก I am Number Four และ Beastly ส่วนนางเอกคือ Gabriella Wilde จากเรื่อง Carrie สารภาพว่าไปดูเรื่องนี้เพราะนางน่ารักแถมหุ่นดี และเสื้อผ้านางในหนังน่ารักจ้า (นี่เหตุผลรึ?? บ่องตงว่า “ใช่” 555) ส่วนนางเอกในปี 1981 คือ Brooke Shields นางก็น่ารักมากๆไม่แพ้กันเลยหละ\n\nหนังออกแนวน้ำเน่านิดๆในไสตล์ของฝรั่งเล่นเรื่องรักแรกและจะรักตลอดไป ใครจะมาขวางไม่ได้ แต่เมื่อดูแล้วไม่ได้รู้สึกขัดอะไรมากมาย อาจจะเพราะนางเอกน่ารักมาก จนผู้หญิงด้วยกันเองดูแล้วรู้สึกว่านางใสมากและมีเสน่ห์ (ออกตัวก่อนว่าปกติไม่ชอบดูหนังรักโรแมนติกเท่าไหร่และอิชั้นหญิงแท้จ๊ะ มิใช่เลส) เนื้อเรื่องดำเนินเร็วพอๆกับความรักที่เกิดในเรื่อง และเหตุการณ์ต่างๆในเรื่องมีเหตุผลส่งเพียงพอจนทำให้เข้าใจตัวละครทุกตัวว่าทำไมถึงทำอย่างงั้นอย่างงี้ ถึงแม้ว่านางเอกจะใจง่ายไปหน่อยก็เถอะ (เพราะหนังอยากให้พระเอกแมนมากๆ ไงหละ) เพลงประกอบเพราะค่ะเข้ากับหนังดี และ Casting ตัวละครรุ่นพ่อแม่เหมาะมาก\n\nเมื่อเทียบปี 2014 และ 1981 แล้ว ทั้ง 2 มีเส้นเรื่องหลักๆเหมือนกันนะคะ แต่เนื้อเรื่องไม่เหมือนกันค่ะ ของปีนี้มีเหตุผลมากกว่า ดำเนินเรื่องเร็วกว่า แต่ประเด็นที่มีปัญหาใหญ่ๆเบากว่า แต่ไม่ค่อยตอบโจทย์ Endless Love เหมือนของเก่า รวมๆแล้วถือว่าของปี 2014 สนุกกว่าค่ะ แต่ IMDB ก็ให้คะแนนทั้ง 2 เรื่องน้อยมากๆค่ะ แต่ยังไงก็ตามเรื่องนี้เหมาะสำหรับคนที่กำลังมีความรัก และยิ่งถ้าเป็นรักแรกแล้วก็คงจะฟินอยู่ค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\n"}
