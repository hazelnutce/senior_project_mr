{"movie_name": "SABOTAGE คนเหล็กล่านรก", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nSabotage : คนเหล็กล่านรก\n\nRelease date : 27/03/2014\n109 min น18+ Action, Crime, Drama\n\nหนังว่าด้วยเรื่องราวของกลุ่มเจ้าหน้าที่หน่วยปราบปรามยาเสพติด นำทีมโดย จอร์น (Arnold Schwarzenegger) ที่เข้าปล้นเงินในเซฟเฮ้าส์พ่อค้ายาเสพติดรายหนึ่ง ทว่าเหตุการณ์หลังจากนั้นสมาชิกภายในทีมกลับถูกสังหารอย่างปริศนาทีละคนๆ ไม่เหลือแม้แต่ความไว้ใจกันจนเป็นหน้าที่ของจอร์นที่ต้องรวมทีมกลับมาดังเดิมและจัดการกับผู้อยู่เบื้องหลังเหตุการณ์ในครั้งนี้\n\nเนื้อเรื่องได้รับแรงบันดาลใจมาจากนวนิยายสืบสวนของ อกาธา คริสตี้ ซึ่งพล็อตเรื่องใช้ได้เลย แต่บทภาพยนตร์กลับเน้นไปที่การสืบสวน สอบสวนเสียเป็นส่วนใหญ่ แน่นอนอาจไม่ตอบโจทย์กลุ่มผู้ชมที่ต้องการฉากแอคชั่นดิบๆมันส์ๆเท่าใดนัก แต่งานนี้ได้ป๋าอาร์โนลแบกเนื้อแน่นๆมาลุยกันเลยทีเดียว ซึ่งการแสดงของป๋าแกก็ยังเอาอยู่แม้จะต้องแบกรับทั้งบทหนังและชื่อเรื่อง หากจะเทียบกับผลงานล่าสุดอย่าง Escape Plan อาจดูคล่องตัวน้อยลงไปบ้าง แต่เรื่องความโหด มันส์ ฮายังได้อยู่ครับ ตัวละครอื่นๆแม้จะเป็นก๊วนเดียวกัน และดูเหมือนสามารถใส่ปมหรือบทบาทเพื่อเพิ่มอรรถรสของหนังได้ แต่เหมือนเป็นแค่ตัวประกอบในหนังเท่านั้นซึ่งน่าเสียดายพอสมควร (ดูจบเพิ่งรู้ว่า Sam Worthington พระเอกจาก Avartar แสดงด้วย แต่บทดูไม่ค่อยเด่นซะงั้น)\n\nตัวหนังให้แง่คิดในเรื่องความสามัคคี และความไว้เนื้อเชื่อใจภายในทีมเป็นหลัก แม้พล็อตเรื่องชวนลุ้นระทึกแต่ตัวหนังและความน่าติดตามทั้งในส่วนของเงื่อนงำปริศนาและฉากแอคชั่นค่อนข้างอ่อนไปหน่อย ในหนังมีฉากเหวอะหวะกับบทพูดที่รุนแรงอยู่บ้าง ใครไม่สันทัดในส่วนนี้เผื่อใจไปด้วยครับ แต่โดยรวมหากจะไปดูผลงานของป๋าอาร์โนลก็ได้อยู่จ้า\n\nคะแนน IMDb 29/03/14 from 667 users : 6.8/10\n\nคะแนนส่วนตัวโดยผมเอง\nเนื้อเรื่อง, Creative : 8.0/10\nการแสดง, Emotional : 7.0/10\nTotal : 7.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
