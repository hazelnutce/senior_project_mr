{"movie_name": "The Wolf of Wall Street (Martin Scorsese; 2013)", "text": "The Wolf of Wall Street..\nมหากาพย์ช่วงสั้นของชีวิตจริง ของนักค้าหุ้นขันเทพ\nที่ฉายภาพความรุ่งโรจน์และวายป่วง\nให้เราได้เห็นกันจะๆ แบบ Uncen\n\nหนังมาแนว แบบค่อยๆ เพาะบ่มความ\nของตัวละครตัวนึง จนทะลักจุดซวยในที่สุด\nตามสไตล์ของสกอร์เซซี่\n\nหลายคนคาดหวังฉากหักเหลี่ยมเฉือนคม\nที่ให้อารมณ์หล่อๆ แบบ wall street\nปรากฏที่ได้พบ กลับเป็นความเละเทะ\nแนว Sex, Drug, Sex, Drug\nและก็ Sex, Drug ><\nซึ่งบ่งบอกได้โหดร้ายระดับนึงว่า\nชีวิตคนเรา หากเงินไหลมาเป็นน้ำ\nเงินเยอะแยะนับไม่ทัน จะเอาไปทำอะไร\nนอกจากสนองตัณหา ที่หาไม่ได้\nสมัยที่ยังอ่อนด้อย ไม่มีเงิน มีทอง\n\nเทียบเคียง กับ Good Fellas และ Casino\nที่ข้าพเจ้าชื่นชอบมากๆ จนยกให้เป็นงานขึ้นหิ้ง\nของสกอร์เซซี่ จุดต่างที่สำคัญคือ\nตัวละครจอร์แดน เบลฟอร์ท\nไม่มี \"อำนาจ และ บารมี\" เหมือนประดา\nตัวละครมาเฟียโหดๆ ทั้งหลายในสองเรื่องก่อนหน้า\n\nแต่ความโดดเด่นประการสำคัญ\nของตัวแสดงใน The wolf\nคือความบ้าระห่ำ แบบไม่มีขีดจำกัด\nของดิคาปริโอ ที่ชาตินี้ ไม่รู้ว่า จะมีโอกาสเจอหนัง\nที่มีที่ทาง ให้รับบทคนสติแตก\nได้มากขนาดเรื่องนี้อีกไหม\n\nหากคาดหวังความเท่ห์ เรื่องนี้ไม่มี\nแต่ถ้าจะดูฉากป่น และฉากปี้ เรื่องนี้มีตลอด 3 ชม.ครับ ><\n\n\nแก้ไขข้อความเมื่อ 6 กุมภาพันธ์ 2557 เวลา 23:25 น."}
