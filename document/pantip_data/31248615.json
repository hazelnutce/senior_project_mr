{"movie_name": "ภาพยนตร์เรื่อง ผีเข้าผีออก", "text": "ช่วงนี้หนังผีบ้านเรามีมาให้ดูมากขึ้น ทั้งผีน่ากลัว ผีตลก วันที่ 14 พ.ย. 56 มีโอกาสได้เข้าไปชมหนังผีเรื่องล่าสุดในวันฉายวันแรก เลยขอเล่าถึงสิ่งที่ไปดูมาคร่าวๆ\n\nเริ่มเรื่องมาเป็นเสียงเล่าเกริ่นนำเรื่องจากนางเอกให้คนดูเข้าใจก่อนว่าเป็นมาอย่างไรเป็นเรื่องของกลุ่มวัยรุ่นไปถ่ายหนังรักกันในสุสาน แล้วก็มีการเล่าเสริมให้เห็นถึงความน่าสะพรึงกลัวของสุสานแห่งนี้ ทำให้บางคนที่เชื่อเรื่องวิญญาณกลัว ส่วนคนที่ไม่เชื่อก็ไม่เพียงไม่กลัวกลับมีการลบหลู่ต่างๆ นานา ทำให้เจอดีจนได้ เนื้อเรื่องสั้นกระชับ ดูสนุกไม่ยืดยาว เนื้อหาดูสนุกเข้าใจง่าย ตรงไปตรงมา\n\nบทบาทการแสดงของนักแสดงทุกคนแสดงอย่างเป็นตัวตนของตัวเอง นำเสนอออกมาได้เป็นอย่างดี ในส่วนที่มีผีโผล่มาก็ทำได้น่าสะพรึงกลัว พอถึงช่วงจังหวะที่จะทำให้คนดูตลกก็ทำออกมาได้อย่างกลมกลืน ดูแล้วทั้งหัวเราะ ทั้งน่ากลัวแบ่งช่วงกันไป ถือว่าทำได้ดี บางคนที่คาดเดาว่าตอนจบของเรื่องจะเป็นอย่างไร อาจคาดเดาผิด แน่นอนว่าเรื่องนี้ไม่ซ้ำซาก จำเจกับหนังผีเรื่องอื่นๆที่เราเคยดูมาแน่นอน สรุปว่าหนังเรื่อง ผีเข้าผีออก ต้องเป็นหนังไทยอีกหนึ่งเรื่องที่จะช่วยผ่อนคลายความตึงเครียดในภาวะยุ่งเหยิงของบ้านเราได้เป็นอย่างดี\n\nผมไปดูคนเดียวแล้วสนุก เดี๋ยวจะนัดพวกเพื่อนๆรวมก๊วนกันไปดูอีกที ดูเป็นกลุ่มได้ความสนุกสนานยิ่งขึ้น ใครไปดูมาแล้วมาเล่าประสบการณ์ให้เพื่อนๆฟังกันนะครับ\n"}
