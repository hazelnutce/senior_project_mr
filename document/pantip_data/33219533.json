{"movie_name": "Still Alice", "text": "เรื่องราวของผู้หญิงวัย 40 คนหนึ่งที่กำลังพบความผิดปกติทางสมองของตนเอง และเมื่อไปให้หมดตรวจ ก็ได้รับรู้ว่าเธอกำลังเป็นโรคอัลไซเมอร์ชนิดที่พบน้อยมาก เรื่องราวของอลิซ ใน “Still Alice อลิซ…ไม่ลืม” ที่แสดงโดยดารานำชิงออสการ์อย่าง  “Julianne Moore”\n\nหนังเริ่มจะทำให้เราได้เห็นร่องรอยที่น่าสงสัยบางอย่างที่กำลังเกิดขึ้นกับอลิซ ความทรงจำของเธอค่อยๆ แหว่งหายไปทีละน้อย แต่ก็มากพอให้เธอเกิดความกังวลจนต้องไปปรึกษาหมอ ค่อยๆ เผยเรื่องราวของตนให้คนรอบข้างรับรู้ … ลำดับขั้นของเหตุการณ์มันก็ดูธรรมดามากเลย แต่จูลีแอนน์ มัวร์ ทำให้ทุกอย่างไม่ธรรมดา\n\n\nมันไม่ใช่การที่ได้เห็นคนผู้เป็นโรคอัลไซเมอร์กับครอบครัวที่ต้องทนทุกข์กับเรื่องราวนี้ แต่มันคือเรื่องราวของการต่อสู้และรับมือกับเรื่องราวที่ไม่อาจหยุดยั้งได้ที่อลิซและครอบครัวนี้ทำต่างหาก ที่มันทรงพลังมากพอจะทำให้เราอินและน้ำตาไหลไปกับพวกเขาได้\n\nบางครั้งก็แค่ฉากธรรมดา แต่น้ำตามันก็ไหลออกมาแล้ว ไม่น่าเชื่อจริงๆ ไม่ใช่เพียงพลังการแสดงของ Julianne Moore เท่านั้น ในเรื่องนี้ คนที่ต้องชื่นชมว่าแสดงได้ดีก็คงจะเป็น Kristen Stewart\n\nเธอทำได้ดีมากกว่าหลายเรื่องที่เคยดูมา\n\nStill Alice อลิซ…ไม่ลืม | http://bit.ly/1y2xyLo\n\nแก้ไขข้อความเมื่อ 11 กุมภาพันธ์ 2558 เวลา 23:50 น."}
