{"movie_name": "Self/less สลับร่างล่าปริศนาชีวิตอมตะ", "text": "ภาพยนตร์เรื่องนี้ถูกบอกเล่าจากนักวิจารณ์ส่วนใหญ่ว่าค่อนข้างธรรมดา และบางท่านถึงกับบอกว่าผิดหวัง ไปจนถึงขั้นย่ำแย่และน่าเบื่อ\n\nส่วนตัวแล้วมีความคิดเห็นเชิงบวกต่อหนังเรื่องนี้ อยากจะเอา 100 เต็มไปฟาดนักวิจารณ์เหล่านั้น …แต่เรามันแค่นักวิจารณ์ฝึกหัด ทรรศนคติคงห่างชั้นกับเค้าจริงๆ ถึงให้คะแนนหนังเรื่องนี้สูงกว่าใคร\n\nเข้าเรื่องดีกว่า…\n\nชีวิตอมตะ เชื่อว่าเกือบร้อยทั้งร้อยเมื่อได้ยินคงให้ความสนใจไม่น้อย และเกือบทั้งหมดคงอยากลิ้มรสมัน …แต่ในปัจจุบันที่วิทยาศาสตร์ยังไม่สามารถเข้าถึงความเป็นอมตะของชีวิตได้ กลับมีภาพยนตร์และนวนิยายหลายต่อหลายเรื่อง สรรหาวิธีการสารพัด เพื่อความเป็นอมตะของตัวละครภายในเรื่อง …ภาพยนตร์เรื่องนี้มีการสร้างชีวิตอมตะโดยการย้ายจิตด้วยสนามแม่เหล็กที่สร้างขึ้นไปใส่ในร่างใหม่ ซึ่งตามความเข้าใจของพระเอกนั้น ร่างใหม่คือร่างที่มีการโคลนนิ่งขึ้น ทว่าในความเป็นจริงแล้ว ร่างใหม่นั้นเป็นร่างของมนุษย์คนนึง\n\nพลอตเรื่องของภาพยนตร์เรื่องนี้ มีหลายๆปมที่ถูกขมวดขึ้น ด้วยความเรียบง่าย และร้อยเรียงกันออกมาเป็นบทภาพยนตร์ ที่ตีความไม่ยาก เดาทางง่าย (แต่คุณอาจจะทายผิดก็ได้ ใครจะไปรู้) แต่ชวนติดตามมาก …โดยส่วนตัวแล้วชอบ เพราะถ้ามันคิดยากกว่านี้ ภาพยนตร์เรื่องนี้คงเครียดขึ้นมาก นอกจากนั้นยังอาจจะลดความสนุกลงไปอีกก็เป็นได้ …วิธีเล่าเรื่องยิ่งทำให้เรื่องนี้สนุกยิ่งขึ้น\n\nภาพ ฉาก โลเคชั่น ค่อนข้างยอดเยี่ยม …ผมให้คะแนนตรงส่วนนี้เยอะเหมือนกัน …ถึงจะไม่ใช่ระดับชั้นที่ต้องยกย่อง แต่มันดีอะ …เสียงประกอบ ดนตรี ก็เข้ากับฉากในแต่ละฉาก และเร้าให้อินมากยิ่งขึ้น\n\nนักแสดงทำงานกันได้ดีทุกๆคน ทุกตัวละครมีมิติทั้งหมด เสียดายที่ป๋าเบนวัยเก๋าได้ออกมาแค่นิดเดียว\n\nสิ่งนึงที่ถูกพูดถึงในหนังคือคือ …สิ่งที่เราสร้างไว้ จะทำให้เรามีชื่อเสียงที่เป็นอมตะ …คุณละ รู้สึกเป็นอมตะรึยัง (พอเอามาเขียนแบบนี้ …รู้สึกว่าความหมายมันเปลี่ยนไป แฮะ …แต่ชอบอะ ๕๕๕)\n\nเรื่องนี้เอาไป 75 คะแนน\n\n\"\"\"\"\"\"\"\"\"\"\"\"\"\"\"\"\"\"\"\"\"\"\"\"\n\nสามารถอ่านรีวิวเรื่องอื่นๆได้จาก www.wonnee.com/movie\n"}
