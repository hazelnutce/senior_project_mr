{"movie_name": "Mad Max: Fury Road", "text": "[Mini-Review] หนังเข้าใหม่ประจำสัปดาห์ : Mad Max: Fury Road แมดแม็กซ์ ถนนโลกันตร์ (ไม่สปอยล์)\n.\n“หนังถ่ายทอดความคลุ้มคลั่งของมนุษย์ในช่วงกลียุคได้อย่างเมามันส์ การนำสัญชาตญาณดิบของมนุษย์มาเล่าเรื่องผ่านงานภาพสุดล้ำ ยิ่งทำให้เข้าถึงความวินาศสันตะโรและความบ้าคลั่งสุดจะบรรยาย”\n.\nแมด แมกซ์ต้องถูกอดีตหลอกหลอน เขาเชื่อว่าว่าวิธีเดียวที่เอาชีวิตรอดได้ดีที่สุดคือการออกเดินทางอย่างลำพัง แต่ยังไงก็ตามเขาต้องเข้าไปอยู่กับลุ่มผู้หลบหนีข้าม Wasteland ใน War Rig ที่บังคับโดยอิมเพอเรเตอร์ผู้มากความสามารถอย่างฟูริโอซ่า พวกเขาต้องหนีออกจาก Citadel ที่อิมมอร์แทน โจปกครองอย่างกดขี่ ซึ่งสิ่งที่มิอาจทดแทนได้กลับถูกริดรอนไป Enraged เดอะ วอร์ลอร์ดรวมตัวกองกำลังและออกตามล่าผู้ก่อกบฏด้วยความโหดเหี้ยมในสงครามกลางถนนไฮออคเทนที่ตามมา (Cr.nangdee.com)\n.\nภาพยนตร์เฟรนไชส์ในตำนาน ที่เคยแจ้งเกิดดารารุ่นเก๋าสุดระห่ำอย่าง Mel Gibson มาแล้วในภาคก่อนหน้า กลับมารีบูทใหม่ในภาคนี้โดยใช้ชื่อว่า Mad Max: Fury Road ซึ่งกำกับผลงานโดย George Miller เจ้าของผลงานภาคเก่าๆเช่นเคย หนังพาผู้ชมเข้าสัมผัสกับโลกอนาคตในช่วงยุคล่มสลายจากสงครามนิวเคลียร์ โลกที่ถูกกดขี่โดยผู้มีอำนาจ และต้องต่อสู้ดิ้นรนเพื่อค้นหาทรัพยากรที่จำเป็นต้องใช้ในการดำรงชีวิต ซึ่งหนังสามารถใช้งานภาพและองค์ประกอบภายในฉากบอกเล่าบรรยากาศเหล่านี้ได้อย่างดี ทว่าหนังไม่เล่นประเด็นด้านมืดในจิตใจของมนุษย์มากเกินไป แต่กลับนำองค์ประกอบเหล่านี้มาใช้ในการสร้างสรรค์ฉากแอคชั่นได้อย่างสุดมันส์ การนำดนตรีประกอบที่ลงตัวมาประยุกต์ใช้กับฉากแอคชั่นยิ่งเพิ่มความระทึกขึ้นไปอีก มิหนำซ้ำนอกจากความบ้าระห่ำภายในภาพยนตร์แล้ว ตัวหนังเกือบทั้งหมดยังถ่ายทำในสถานที่จริง และนักแสดงนำหญิงยังโกนหัวจริงเพื่อรับบทบาทในภาพยนตร์เรื่องนี้อีกด้วย ซึ่งนั่นยิ่งทำให้ผู้ชมสามารถเข้าถึงความคลุ้มคลั่งในภาพยนตร์เรื่องนี้ได้อย่างดุเดือดโครตๆ\n.\nMy Score : 9.0/10\n\n"}
