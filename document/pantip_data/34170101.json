{"movie_name": "รีวิวหนังเรื่อง Self/less", "text": "ให้ 7/10 หนัง SciFi-Thriller เรื่องราวของ Damian Hales มหาเศรษฐีแก่ใกล้ตาย (ถ่ายทำที่อพาร์ทเม้นของ Donald Trump จริงๆ) ที่ตัดสินใจต่อชีวิตของตัวเอง โดยการจ่ายเงินรับบริการจากห้องแลปแห่งหนึ่ง เพื่อเคลื่อนย้ายจิตใจและความคิดไปยังอีกร่างกายหนึ่งที่ทางแลปอธิบายว่ามันคือร่างกายที่ถูกทำการปลูกถ่ายขึ้นมาใหม่ นำแสดงโดย Ryan Reynolds\n\nประเด็นหนังไม่ได้ใหม่ ตั้งคำถามกับเรื่องเดิมๆ แต่ก็ยังคงเป็นประเด็นที่น่าสนใจสำหรับสังคม ด้วยการเล่นประเด็นง่ายๆแต่หลายๆคนทำได้ยาก ก็คือ “ความไม่เห็นแก่ตัว” ที่หนังก็ได้เกริ่นขึ้นมาในชื่อหนัง “Self/Less” อยู่แล้ว เพราะยังมีอีกหลายๆคนที่มักจะเอาตัวเองเป็นศูนย์กลางของจักรวาล ที่ตัวเองต้องมาก่อน ส่วนคนอื่นจะเป็นอย่างไรก็ได้ ช่างมัน ในทางกลับกันบางคนก็กลับทำเพื่อคนอื่นมากจนเกินไปและยอมได้ทุกอย่างจนลืมตัวเองไป อีกทั้งยังพูดถึงเรื่องสิทธิมนุษยชนรวมเข้ากับศีลธรรมความผิดถูก ว่าที่ทำอยู่นั้นคือที่ถูกต้องหรือ\n\nในช่วงต้นเรื่องหนังเริ่มขึ้นมาค่อนข้างช้าและเนิบไปหน่อย กว่าจังหวะจะเริ่มเข้าที่ เรื่องเริ่มสนุกก็ปาไปเกือบครึ่งเรื่องแล้วตอนที่หนังเปลี่ยนทิศทางไปจากครึ่งแรก ทั้งนั้นทั้งนี้ หนังก็ยังคงสามารถเดาทิศทางการดำเนินเรื่องได้ แต่ก็ให้ความบันเทิงดีในแบบตื้นๆ ไม่ต้องคิดเยอะ หากดาร์คกว่านี้ และเรื่องลงประเด็นให้ลึก เล่นกับความรู้สึกคนดูให้มากๆก็คงจะดีมากค่ะ\n\nอีกส่วนหนึ่งที่ชอบในหนังเรื่องนี้คือ (จริงๆไม่เกี่ยวกับเนื้อเรื่องหนัง) หุ่นของ Ryan Reynolds ที่กำลังอยู่ในช่วงที่ดูดีสมส่วน สวมใส่เสื้อผ้าออกมาได้สวยพอดีเลย แม้ว่าส่วนตัวจะเฉยๆมากกับ Ryan Reynolds มาก แต่ยอมรับจริงๆว่าเขาก็เป็นคนที่หุ่นดีคนหนึ่งเวลาใส่เสื้อผ้า (ไม่มีฉากโป๊เนอะ)\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ที่ต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
