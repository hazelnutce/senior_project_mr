{"movie_name": "Blue Jasmine วิมานลวง", "text": "Blue Jasmine (2013)\nคะแนน 7.5/10\n\n\n\nหนังของวู้ดดี้ อัลเลน ที่ได้ดาราเจ้าบทบาท เคท บลังเชทท์มารับบทจัสมิน หญิงจิตป่วยที่ชอบพูดเองเออเอง โกหก ไม่ยอมปล่อยวางอดีต สารพัดความน่ารำคาญถูกรวมอยู่ในตัวของเธอ จัสมินเคยแต่งงานกับฮาล เศรษฐีใหญ่ที่หาเงินจากการคดโกง วันนึงเธอเกิดถังแตกและขอมาอาศัยอยู่กับ จินเจอร์ (แซลลี่ ฮอว์กกิ้นส์) น้องสาวที่พ่อแม่รับมาเลี้ยง(เหมือนกับจัสมิน) ความโกลาหลและน่ารำคาญจึงเริ่มต้นขึ้นในบ้านอันคับแคบหลังนี้\n\nดูไปรำคาญไป แต่ก็น่าติดตามดูว่าป้าจัสมินนางจะน่ารำคาญได้อีกแค่ไหน จะทำอะไรที่มันน่าโมโหเพิ่มอีกไหม ขอปรบมือให้กับเคท บลังเชทท์ ที่ถ่ายทอดบทของนางจัสมินที่ป่วยจิต ขี้อิจฉา ไม่ยอมรับความจริง ออกมาได้โคตรน่ารำคาญ (หมายถึงเล่นได้โคตรดี) ตีบทแตกกระจุย ยกให้เป็นนักแสดงนำหญิงที่เยี่ยมที่สุดของปีนี้เลย สีหน้าแววตา อารมณ์มาเต็ม\n\n\n\nสำหรับตัวหนังส่วนตัวเราคิดว่าเฉยๆ นะ ดูได้เพลินๆ เหมือนตามดูชีวิตของแม่บ้านผัวรวยนางนึงที่จู่ๆ วันนึงก็ตกอับ แต่ที่นางตกอับก็เพราะทำตัวเองทั้งนั้น ดูแล้วเหมือนดูละครไทยยังไงยังงั้น แต่มันสนุกตรงที่ดูว่านางจะก่อเรื่องอะไรได้อีก พูดได้เลยว่าถ้าไม่ได้ดาราเจ้าบทบาทขนาดนี้มาเล่น หนังเรื่องนี้คงไม่สนุกขนาดนี้\n\nสิ่งที่ได้จากการดูนอกจากความรำคาญ (ฮา) คือแจสมินสอนเราอย่างนึงว่าอะไรที่มันแล้วไปแล้วก็ปล่อยมันไปเหอะ อย่ายึดติดกับอดีต อย่าโกหก อย่าอิจฉาคนที่ดีกว่าเรา ไม่งั้นจะกลายเป็นเหมือนเจ๊ 55555\n\n\nติดตามรีวิวเรื่องอื่นๆ ได้ที่ https://www.facebook.com/pages/365-Days-Movie-Reviews/1429986920567862\n\nแก้ไขข้อความเมื่อ 19 กุมภาพันธ์ 2557 เวลา 16:08 น."}
