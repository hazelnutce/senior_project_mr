{"movie_name": "Godzilla (2014)", "text": "ปัญหาหลักของหนังมันจะมาอยู่ตรงที่ว่าหนังมันพยายามไปเอาดีทางเดียวกับหนังสัตว์ประหลาดอย่าง Jaws, Alien, Cloverfield ด้วยการพยายามกั๊กไม่ให้คนดูได้เห็นตัวสัตว์ประหลาดแบบเต็มๆ(จนกระทั่งตอนใกล้จบ)แล้วไปเน้นที่ดราม่าของฝั่งมนุษย์เป็นหลัก ซึ่งไอ้ส่วนดราม่าของฝั่งมนุษย์นี่แหละที่ Godzilla ยังทำออกมาได้ไม่ผ่านสักเท่าไหร่ คือดูแล้วไม่มีอารมณ์ร่วมเท่าที่ควร ไม่รู้สึกว่าตัวเองอยากเอาใจช่วยตัวละครตัวไหนเป็นพิเศษเพราะตัวละครเหล่านี้ล้วนมีมิติแบนราบคล้ายๆกันไปหมด(และหนังก็ดันฆ่าตัวละครที่มีปมที่น่าสนใจที่สุดในเรื่องทิ้งไปตั้งแต่ตอนกลางเรื่อง) ในขณะที่หนังอย่าง Jaws, Alien, Cloverfield มันเวิร์คในแนวทางของมันก็เพราะว่าตัวละครมนุษย์มันออกแบบมาได้มีเสน่ห์จริง น่าเอาใจช่วยจริง\n\nในขณะเดียวกัน หนังมันก็ทำฉากแอ็คชั่นสัตว์ประหลาดตีกันออกมาได้ดีมากๆๆๆทุกฉาก จนอดคิดว่าไม่ได้ว่าถ้าหนังไม่พยายามกั๊กในจุดนี้แต่ปล่อยของออกไปเต็มที่เลยล่ะก็ หนังมันคงออกมาเป็นหนังไคจูที่พีคกว่า Pacific Rim สักยี่สิบเท่าได้ เลยกลายเป็นว่าหนังเอาจุดด้อยของตัวเอง(ดราม่าของฝั่งมนุษย์)มาเป็นจุดขายหลักแล้วพยายามปิดดังจุดเด่นที่แท้จริงของตัวเอง(ฉากสัตว์ประหลาดตีกัน)เอาไว้(ซะงั้น)\n\nแต่ชอบที่สุดเลยคือการที่หนังสามารถปั้นก็อตซิลล่าให้เป็นพระเอกตัวจริงของหนังได้อย่างน่าทึ่งและซื่อตรงต่อจิตวิญญาณของหนังก็อตซิลล่าหลายๆภาค(ไม่รวมภาคแรก)ที่ก็อตซิลล่าทำหน้าที่ผู้พิทักษ์โลก คอยปราบปรามสัตว์ประหลาดตัวอื่นๆที่จะมาทำลายล้างโลก โดยเฉพาะฉากจบที่คงจะเป็นฉาก“ฟินจิกหมอน”สำหรับสาวกเฮียก็อตจิหลายๆคน\n\nที่เขียนๆไปอาจจะมีบ่นเยอะก็จริง แต่ความจริงแล้วตัวเองก็ชอบหนังเรื่องนี้ในระดับหนึ่งเลย แต่ก็ต้องยอมรับว่าหนังมันยังมีหลายๆจุดที่ยังต้องปรับปรุงอยู่(ความรู้สึกแบบเดียวกับตอนดูหนังเรื่องก่อนของผกก. Gareth Edwards อย่าง Monsters เป๊ะ คือไอ้จุดที่ดีนี่มันก็ดีมากๆ แต่ไอ้จุดที่ด้อยนี่มันก็ด้อยจริงๆ)\n\n7.5/10\n\nฝากเพจคุยเรื่องหนัง,เพลง,เกม,การ์ตูนแบบจิปาถะแบบตามใจตัวเองของผมด้วยนะครับ >>> https://www.facebook.com/appleoneoone\n"}
