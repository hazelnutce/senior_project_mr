{"movie_name": "คู่กรรมเวอร์ชั่น ณเดช-ริชชี่", "text": "ก่อนอื่นต้องออกตัวไว้ก่อนครับว่าไม่ได้เป็นแฟนอวยเรื่องนี้แต่อย่างใด รวมทั้งดารานักแสดงด้วย สมัยก่อนเข้าเฉลิมไทยเพราะหมวดการ์ตูนเท่านั้น และจะรำคาญมากกับกระทู้ณเดชน์+ญาญ่าที่มักขึ้นกระทู้แนะนำอย่างน้อย3กระทู้ต่ออาทิตย์ จนตอนนี้ห้องการ์ตูนเป็นไทแล้ว\n\nเริ่มจากเนื้อเรื่องการดำเนินเรื่อง แน่นอนว่าหลายคนคงไม่เต็มอิ่มเท่ากับละคร เนื้อเรื่องตัดเอาฉากสำคัญๆเป็นอย่างๆ(เหมือนแฮรี่พอตเตอร์ที่ถ้าไม่อ่านิยายมาก่อนนั้นยากจะรู้เรื่อง) แน่ก็ถือว่าทำได้ดีพอสมควรครับ ติกันเล็กๆน้อยๆก็ว่ากันไป แต่สำหรับผมก็คุ้มเงินครับ\n\nโกโบริณเดชน์......สุดยอดครับ ผมว่าเป็นโกโบริที่น่ารักดี แสนดี และชอบณเดชน์พูดญี่ปุ่นรวมทั้งพูดไทยไม่ชัดอ่ะ ดูโอเคเลยครับ(ดูจบ ภาษาญี่ปุ่นบางคำยังดังในหัวอยู่เลย)\n\nริชชี่(ชื่อคุณน้องทำให้นึกถึงริสสีดวง) หลายคนบอกว่าน้องเค้าเล่นแข็งมาก แต่ส่วนตัวผมว่า ถ้ามองอีกมุม ถ้าน้องเค้าเล่นแข็ง ผู้กำกับจะเสี่ยงเอาออกมาฉายเหรอครับ ไม่คัตแล้วคัตอีกเหรอครับ หรือไม่ก็เปลี่ยนคนแสดงไปเลยไม่ดีกว่า ....ที่เค้าเอาออกมาฉาย ผมว่าเพราะเค้าต้องการอังศุมาลินในบุคลิคแบบ หน้าบึ้ง เย็นชา ยืนตัวเกร็ง และทำเหมือนโกรธโกโบริตลอดเวลาแบบน้องคนนี้มากกว่า จะมีตอนเรียกน้ำตาได้ก็ตอนที่เปลี่ยนจากยืนแข็งทื่อเย็นชาไปเป็นร้องไห้กับหมอว่าโกโบริอยู่ที่ไหน นั่นล่ะครับจุดน้ำตาไหน ไม่ต้องใส่อารมณ์แอ็คติ้งมาก แต่เสียงห้าวๆร้องไห้เป็นธรรมชาติดีเลย ตะโกนเข้าไปไม่ต้องแอ็ค ผมกลับชอบแบบนี้แฮะ\nถ้าจะเอาอังศุมาลินแบบในละคร แบบหนูนาที่มีประสบการณ์มากกว่า ต้องแสดงได้หลายอารมณ์ ริชชี่คงไม่ไหว แต่ถ้าเอาอังศุมาลินเวอร์ชั่น โหด เย็นชา เย็นหน้าบึ้ง ตัวเกร็ง คำพูดแต่ละคำโหดร้ายแบบแทบจะฆ่าโกโบริได้ ผมให้คะแนนเต็มไปเลย\n\nหลายคนคงไม่เห็นด้วย แต่ผมก็อยากจะพูดในมุมมองของผมอ่ะครับ ไม่ได้เป็นแฟนดาราและไม่ค่อยจะดูหนังหรือละครด้วยซ้ำ และก็ขอเป็นกำลังใจซึ่งแม้จะอยู่ในโรงได้อีกไม่นานและได้แค่40ล้านอยู่(น้อยกว่าพี่มาก10เท่า) สู้ๆครับ\n"}
