{"movie_name": "รีวิวหนังเรื่อง The Babadook", "text": "Babadook\n\nให้ 7/10 หนังแนว Horror ของประเทศออสเตรเลีย ซึ่งได้รับการคัดเลือกให้เข้าฉายเป็นครั้งแรกในเทศกาล Sundance ได้รับกระแสวิพากษ์วิจารณ์เป็นอย่างดีและคว้ารางวัลมามากกมาย เขียนบทและกำกับโดย Jennifer Kent\n\nเรื่องราวของแม่ม่ายที่เหนื่อยล้ากับลูกชายวัย 6 ขวบซึ่งกลัวปีศาจจะมาทำร้ายจนขึ้นสมองอยู่แล้ว นั่งอ่านหนังสือนิทานก่อนนอนกันเรื่อง The Babadook ปีศาจที่มาเอาตัวเด็กไปในยามค่ำคืน ทำให้หลังจากนั้นพวกเขาพบว่ามันไม่ใช่แค่หนังสือนิทานหรือการจินตนาการไปเอง\n\nถ้าให้เทียบความสนุกน่าติดตามและน่ากลัวกับ Annabelle หนังผีที่เข้าฉายเรื่องล่าสุดแล้ว Babadook ถือว่าดีกว่าเยอะมากๆ (และไม่ว่าหนังผีเรื่องไหนๆในช่วงนี้ก็น่าจะดีกว่า Annabelle) แต่ไม่ได้น่ากลัวเท่า Conjuring ซึ่งจริงๆแล้วจะไปเปรียบกับ Conjuring ก็ไม่ถูกต้องซะทีเดียว เพราะเป็นหนังคนละสไตล์ คนละแนวกัน หนังแนวผีกับปีศาจก็ต่างกันชัดเจนอยู่ในตัวของมันเองอยู่แล้ว คนที่ไปดูจึงไม่ชอบไปเลยก็จะอาจจะเกลียดไปเลยหรือไม่ก็หลับไปเลย\n\nเพราะ Babadook ไม่ใช่หนังแนวตุ๊งแช่ให้ตกใจกลัว หรือมีผีปีศาจหลอนๆ แต่จะมาในรูปแบบที่อิชั้นขอเรียกว่า คิกขุเหมือนในหนังสือนิทานเด็กซะมากกว่า เพราะความน่ากลัวที่แท้จริงแล้วไม่ได้อยู่ที่ตัวปีศาจบาบาดุค แต่มาจากตัวละครและพฤติกรรมของตัวละครล้วนๆที่ขับเคลื่อนส่งต่อแรงกดดันให้กับคนดูในเชิงจิตวิทยาที่มีแอบแฝงปรัชญาเอาไว้อยู่ กับตอนจบที่ทำให้คนดูต้องตั้งคำถามต่อ ส่วนนักแสดงเล่นได้ดีงามมาก ตัวเด็กชาย เรียกได้ว่าถ้าคะแนนเต็ม 10 เอาไปเลย 100\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
