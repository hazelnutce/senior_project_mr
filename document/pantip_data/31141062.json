{"movie_name": "ต้มยำกุ้ง 2", "text": "ผ่านมา 8 ปี เพิ่งจะมีภาคสองกับเขา เมื่อผู้กำกับอย่าง ปรัชญา ปิ่นแก้ว หยิบเอาโปรเจ็กต์ที่พา จา พนม ไปอีกระดับขึ้นด้วยการมีนักแสดงจากต่างชาติมาร่วมด้วย มาสานต่อด้วย “ต้มยำกุ้ง 2″ ภาคที่สองที่ถ่ายทำในเมืองไทยล้วนๆ และยังเสริมทัพด้วยนักแสดงไทยอีกหลายหน้า โดยเฉพาะ จีจ้า ญาณิน ญาญาหญิง และนักแสดงจากต่างชาติที่มาสมทบอีกมากมาย\n\n\nกลับมาคราวนี้ พวกเขายังเลือกที่จะเล่าเรื่องในพล็อตเดิม คือ ขาม ผู้เติบโตมากับช้างน้อยผู้เป็นเสมือนน้องรัก แต่แล้ววันหนึ่งก็มีเศรษฐีมาขอซื้อช้าง เมื่อขามไม่ขายมันก็เลยถูกขโมย ตามท้องเรื่อง ขามก็จะต้องออกไปตามหาช้างของตนที่หายไป เมื่อเขาพบเจอผู้ที่เชื่อว่าเป็นผู้เอาช้างไป เขากลับพบว่าเศรษฐีผู้นั้นเสียชีวิตแล้ว\n\nและนำมาซึ่งเงื่อนงำบางอย่างที่เกี่ยวกับประเทศที่โลกไม่รู้จัก และทีมนักสู้ที่ไม่เคยมีตัวตนในโลกจริง\n\nนักแสดงสมทบที่เพิ่มเข้ามาในภาคนี้ มีบทบาทที่เกลี่ยๆ กันไปไล่ตั้งแต่ รฐา โพธิ์งาม (หรือ ญาญ่าหญิง), Marrese Crump, RZA, จีจ้า ญาณิน, เพ็ชรทาย วงษ์คำเหลา และคนอื่นๆ อีกเยอะ แต่โดยรวม หลายคนก็คงพุ่งเป้าไปที่สาวญาญ่าหญิง เพราะในเรื่องนี้ เธอสวยสง่ามาในคอสตูมที่ดูเซ็กซี่แปลกตา บู๊ไม่โดดเด่นแต่หน้าตาและเสื้อผ้าเรียกร้องความสนใจคนดูเอามากๆ\n\nเป็นความพยายามที่จะดั้นด้นค้นหาภาพใหม่ๆ ในฉากบู๊แอ็คชั่นของ “ต้มยำกุ้ง” ซึ่งถึงจะดูใหม่ แต่ก็ไม่ได้มีอะไรน่าตื่นเต้นมากนัก อีกทั้งบางครั้งยังดูแหม่งกับเรื่องราวที่ดูไม่สมจริงในบางช่วงของการเชื่อมโยงบางฉากเข้าด้วยกัน และเดียวกับบทที่ไม่มีอะไรซับซ้อน เหมือนจะสร้างมาเพื่อปูเข้าสู่ฉากบู๊ที่ต้องการจะมีในเรื่องก็เท่านั้น\n\nโดยรวม “ต้มยำกุ้ง 2″ เป็นหนังที่พยายามเอาใจคอหนังบู๊ที่พล็อตเป็นเรื่องรอง พยายามจะสร้างความแปลกใหม่กับฉากบู๊ของตัวเอง แต่ก็ยังมีความไม่สมบูรณ์ที่เห็นได้ชัดอยู่มากพอควร ดูเพื่อความสนุก เอามัน กับดูการออกแบบฉากต่อสู้\n\nอ้อ ดูฉากที่ญาญ่าหญิงปรากฏตัวก็น่าจะเป็นจุดประสงค์หนึ่งได้นะ!\n\nอ่านเพิ่ม : http://bit.ly/1bRbF8X\n"}
