{"movie_name": "The Penguins of Madagascar", "text": "[Mini-Review] The Penguins of Madagascar : เพนกวินจอมป่วน ก๊วนมาดากัสก้า (No spoil)\n\nThe Penguins of Madagascar เรื่องภาคแยกของมาจากเรื่อง Madagascar หลังจากที่เจ้าพวกเพนกวินจอมแยกซีนไปป่วนทั้งสามภาค จนทำให้พวกมันกลายเป็นที่ชื่นชอบของเหล่าคนดูเป็นอย่างมาก และทีมผู้สร้างจึงไม่รอช้ารีบสร้างผลงานให้พวกมันอย่างเต็มที่ ในภาคนี้มีความน่าสนใจเนื่องจากทีมผู้พากษ์นั้นเป็นเหล่าดาราชื่อดังมากมายอาทิ จอห์น มัลโควิช ผู้ให้เสียงตัวละคร Dave และ เบเนดิกต์ คัมเบอร์แบทช์ พากย์เสียงเป็น Classified และผู้ที่รับหน้าที่กำกับในโปรเจคท์ นี้ได้แก่ ไซมอน เจ สมิธและ อิริค ดาร์เนล แน่นอนว่ากลุ่มเพนกวินพวกนี้ก็ยังคงประกอบไปด้วยผู้การสคิปเปอร์, ริกกี้, โควัลสกี้ และไพรเวท เช่นเดิม พวกเขาจะมาจารกรรมข้อมูลลับบางอย่าง ช่วยได้รับการช่วยเหลือจากงานลับระดับชาติเพื่อหยุดยั่งแผนการยึดครองโลกของ ดร.ออคทาเวียส ไบรน์ (Cr.majorcineplex.com)\n\nเรื่องราวของก๊วนเพนกวินตัวป่วนทั้งสี่ โดยเนื้อหาในภาคนี้จะเป็นเรื่องราวที่แยกออกมาจาก Madagascar เอนิเมชั่นสุดฮิตทั้ง 3 ภาค และบอกเล่าถึงเรื่องราวของเหล่าเพนกวินรวมไปถึงการผจญภัยสุดเกรียนและกวนโอ๊ย การดำเนินเรื่องภายในหนังสนุก กระชับ และมีมุกตลกสุดเกรียนแทรกตลอดทั้งเรื่อง โดยภายในเรื่องเราจะได้รู้จักเหล่าแก๊งเพนกวินแต่ละตัวมากขึ้นกว่าเดิม ซึ่งคาแรคเตอร์แต่ละตัวนั้นน่ารักมากๆ แสบ ซ่า ฮาท้องแข็ง แต่เมื่อถึงพาร์ทดราม่าก็สามารถเข้าถึงอารมณ์ผู้ชมและแทรกแง่คิดได้อย่างคมคาย สำหรับระบบ Digital 3D ภายในเรื่องนี้จัดว่าคุ้มค่าครับ ภาพสดใสงดงามมากๆหลายๆฉากมีพุ่งทะลุมิติของการรับชม และขับกล่อมเรื่องราวการผจญภัยได้อย่างตื่นตาและน่าติดตาม\n\nMy Score : 8.0/10\n\n"}
