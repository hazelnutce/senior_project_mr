{"movie_name": "Star Wars: The Force Awakens", "text": "[Mini-Review] Star Wars: The Force Awakens สตาร์ วอร์ส: อุบัติการณ์แห่งพลัง (ไม่สปอยเนื้อหาสำคัญ)\n.\nการสานต่อมหากาพย์สงครามอวกาศที่กินเวลามากว่า 38 ปีหากนับจากภาคแรกที่เข้าฉาย Star Wars: Episode IV - A New Hope (1977) โดยตัวภาพยนตร์ในภาคนี้กำกับโดย J.J. Abrams และเป็นภาคที่ 7 สำหรับภาพยนตร์ซีรี่ย์นี้อีกด้วย เนื้อหาในภาคนี้ดำเนินเรื่องราวต่อจาก Episode Vl เป็นเวลาประมาณ 30 ปี โดยใช้ตัวละครหลักหน้าใหม่และมีตัวละครในภาคเก่าๆมาเป็นจุดเชื่อมโยงเรื่องราว ผู้ชมสามารถรับชมและสามารถเข้าใจได้โดยไม่จำเป็นต้องดูภาคเก่าๆมาก่อนหน้า แต่ถ้าหากได้รับชมหรือเข้าถึงเนื้อหาทั้งหมดในแต่ละภาคก่อนหน้านี้ จะยิ่งทำให้เข้าถึงอรรถรสแบบขีดสุด การปรากฏตัวของตัวละครใหม่ๆ ความลับที่ถูกซ่อนไว้ และความเชื่อมโยงของเนื้อหาอาจทำให้ผู้ชมหรือแฟนๆหนังเรื่องนี้ปรี๊ดแตกคาเก้าอี้กันเลยทีเดียว CGI ในภาคนี้สามารถเนรมิตความงดงามได้ทุกๆการต่อสู้และการไล่ล่าซึ่งถือได้ว่าดีเยี่ยมตามยุคสมัย ส่วนทางด้านเนื้อเรื่องเรียกได้ว่าเป็นจุดแข็งของภาคนี้ก็ว่าได้ เป็นการสานต่อมหากาพย์และพร้อมจะเดินหน้าต่อในภาคถัดไปได้ยอดเยี่ยมสมบูรณ์แบบเป็นที่สุด\n.\nขอพลัง(แห่งการหลบสปอย)จงสถิตอยู่กับท่าน…\nแถมลิ้งค์สรุปรวมเนื้อหา Star Wars Episode 1-6 ฉบับกะทัดรัดที่สุดครับ : http://movie.mthai.com/movie-variety/190241.html\n.\nMy Score : 10.0/10\n\n"}
