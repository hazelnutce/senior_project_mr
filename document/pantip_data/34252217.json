{"movie_name": "เมไหน ไฟแรงเฟอร์", "text": "เอาจริง ๆ ตอนแรกผมก็ค่อนข้างคาดหวังประมาณนึงสำหรับหนังของ GTH อ่ะนะ แต่พอได้ดูจริง ๆ ดีกว่าที่คิดไว้เยอะเลย\n\n\n\nขอชื่นชมเลย สำหรับอนิเมชัน ทำได้ดีมาก ๆ ไม่ใช้ว่าอวยหรอกนะ แต่มันดีจริง ๆ ประมาณว่า สำหรับหนังไทย เรื่องไหนอนิเมชันทำได้ดีบ้าง เรื่องนี้ก็ติดอันดับต้น ๆ เลยทีเดียว ตอนแรกผมไม่คิดด้วยซ้ำว่าหนังเรื่องนี้จะมีฉากอนิเมชัน นึกว่ามีแค่ MV เฉยๆ ซึ่งผมดู MV ไหน ไหน OST. เมย์ไหน..ไฟแรงเฟร่อ บอกตามตรงว่าอนิเมชัน เฉยๆ มากสำหรับผม https://www.youtube.com/watch?v=tUzefvHXNZo แต่ในหนังทำอนิเมชันออกมาได้สวยมาก ๆ เลย ไม่ว่าจะเป็นจังหวะ คลื่น รายละเอียด แสง มุมมอง ถึงจะไม่ถึงขั้นที่ว่า ระดับโลก แต่ก็อยู่ในระดับมาตรฐานของเกรดเอเลยที่เดียว ผมอาจจะคิดไปเองก็ได้นะ แต่ลองไปดูด้วยตัวเองจะดีที่สุด\n\nสำหรับตัวนักแสดง ชื่นชมเลยว่า ผู้กำกับนั้นค่อนข้าง เก่งเลยทีเดียว สำหรับการหานักแสดงแต่ละคน ซึ่งค่อนข้างสมบทบาทมาก ตัวประกอบแต่ละคนทำให้หนังดูมีมิติ ดูน่าติดตามมาก แต่ละคนทำหน้าที่ได้อย่างดีเลยทีเดียว ซึ่งถ้าถามถึงการแสดงของนางเอก พระเอกแล้วก็ล่ะ สำหรับปันปันแล้ว ก็แน่นอนล่ะ มาตรฐานระดับสูงอยู่แล้ว แสดงได้ค่อนข้างดีมาก ที่น่าแปลกใจก็คือ ตัวพระเอก เเบงค์ ธิติ  ทำได้ดีมากถ้าเทียบกับผลงานอื่น ๆ ซึ่งค่อนข้างแปลกใจทีเดียว ส่วนตัวประกอบอื่นก็แสดงได้ดีกันทีเดียว ที่น่าสนอีกคนก็คือตัวของฟรัง ที่แบบว่า ถึงจะไม่ได้แสดงเยอะแยะอะไร แต่แบบว่าให้ความรู้สึกว่าค่อนข้างเข้าถึงตัวละครแบบว่าเราดูก็รู้สึกว่าฟรังนั้นเป็นตัวละครนั้น ๆ เลยทีเดียว\n\nเสียงสำหรับภาพยนตร์เรื่องนี้ ผมชอบนะ มันดูแบบว่า สดใส กลมกล่อม ถูกจังหวะดี ผมค่อนข้างชอบเสียงดนตรี ตรงฉากพีค ๆ เนี่ยทำได้ตอบรับอารมณ์ของผู้ชมมาก ๆ เรื่องของมุมกล้อง การตัดต่อ จังหวะ ทำได้ค่อนข้างดีมาก ๆ จริง ๆ ก็มีที่ขัด ๆ อยู่ แต่ไม่ถึงกับรับไม่ได้ประมาณว่ามันค่อนข้างดีนะ แต่ก็ยังไม่สุด ฉากวิ่งก็ทำได้ดี การตัดต่อให้พอจังหวะกับอารมณ์ทำได้ดีมาก แม้กระทั่งตอนตัดต่อฉากมืดไปเช้า ก็ค่อนข้างลื่นไหลมาก\n\nผมชอบมากสำหรับภาพยนตร์เรื่องนี้ ไม่คิดว่าจะทำได้ดีขนาดนี้นะ สำหรับหนังของ GTH บอกได้เลยว่าใครเป็นคอหนังแนวตลก Comedy ไม่ควรพลาดนะ  \nที่ชื่นชมเลยอีกอย่างคือ คติที่ซ่อนอยู่ในแต่ละมุกตลก และการดำเนินเรื่องก็จะซ่อนคติไปเล็ก ๆ น้อย ๆ ตลอด\n[Spoil] คลิกเพื่อดูข้อความที่ซ่อนไว้  [Spoil] คลิกเพื่อดูข้อความที่ซ่อนไว้ [Spoil] คลิกเพื่อดูข้อความที่ซ่อนไว้\n\nสรุป\n    หนังค่อนข้างทำได้ดีมาก ไม่ว่าจะเป็นการตัดต่อ อนิเมชัน เสียง คติสอนใจ หากคุณกำลังมองหาภาพยนตร์ที่สนุกดูได้เรื่อย ๆ ไม่น่าเบื่อ ตลก ให้คติ ภาพสวย อนิเมชันดี การแสดงโอเคร นี้เป็นอีกเรื่องเลยที่ไม่ควรพลาด อย่างสุดท้ายผมขอฝากให้ทุกคนที่กำลังจะเข้าไปดูหนังเรื่องนี้ ลองดูและคิดตามไปด้วยว่าแต่ละฉาก ล้วนซ่อนข้อคิดคติไว้อย่างแยบยล \"การที่เราไม่เหมือนใคร ไม่ใช้ว่าเรานั้นไม่ดี แต่มันคือความแตกต่างที่แสดงให้เห็นว่า เราน้ั้นเป็นเรา ซึ่งมันคือความสุขที่เราไม่เหมือนใคร \"\n\n    คะแนนที่ให้ 8.5/10 [Spoil] คลิกเพื่อดูข้อความที่ซ่อนไว้\n"}
