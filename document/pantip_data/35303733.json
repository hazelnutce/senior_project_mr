{"movie_name": "Independence Day : Resurgence", "text": "\"Independence Day : Resurgence\" อลังมากขึ้น แอ็คชั่นได้ใจ เสน่ห์ที่หายไป ความประทับใจที่ลดลง\n\nหนังโดยรวมดูสนุก และแนะนำให้ดูในโรงเพราะแต่ละฉากมันอลังมากๆ คืออลังกว่าภาคแรกเยอะ ตระการตามาก แต่ฉากทำลายล้างเมืองใหญ่ก็เท่าๆกับในตัวอย่างนั่นล่ะ แต่เน้นขายฉากอื่นหลังจากนั้นมากกว่า ถือได้ว่าเอมเมอริชยังคุมงานสเกลใหญ่ได้ดี ไม่ค่อยมีใครทำงานแนววินาศสันตะโรใหญ่ๆได้ดีแบบแก ฉากแอ๊คชั่นดี มีลุ้นๆอยู่หลายฉาก มุขตลกก็ฮาอยู่ ตัวละครเก่าๆยังแสดงได้น่าประทับใจเช่นเดิม\n\nหากแต่ความประทับใจและเสน่ห์ของภาคแรกหายไปเกือบหมด หนังเพิ่มเติมฉากอลัง ฉากแอ็คชั่นที่จัดเต็ม แต่การเล่าเรื่องกลับไม่รู้สึกซาบซึ้ง เศร้า เสียใจ สิ้นหวัง มีหวัง ฮึกเหิมหรือดีใจไปกับตัวละครได้เท่าที่ควรเท่ากับที่ภาคแรกทำไว้ ตัวละครใหม่ก็ไม่มีเสน่ห์ได้เท่าตัวละครเก่า มิติแบนราบมากๆ ดนตรีประกอบไม่มีธีมที่น่าจดจำ ไม่ทำให้เรารู้สึกร่วมได้ดีนัก ในขณะที่ธีมดนตรีภาคแรกถูกใช้แค่ตอนท้ายซึ่งก็ไม่คุ้มเลย หนังยัดเยียด Tie-in สินค้าจีนที่โฉ่งฉ่างจนตลก อารมณ์เหมือนหนังไซไฟอลังๆเรื่องหนึ่ง ถ้าไม่พะยี่ห้อ ID4 คิดว่าน่าจะดีกว่า\n\nในขณะที่ภาคแรกมีความกลมกล่อม แอ็คชั่น - ตลก - ดราม่า - ฮึกเหิม ได้ลงตัว สร้างอารมณ์ร่วมได้ดี แต่ภาคนี่ดูจะเน้นแค่สองอย่างแรก สองอย่างหลังดูขาดๆเกินๆอย่างน่าเสียดาย ใครที่ชอบภาคแรกมากๆ อาจผิดหวังได้ แต่ถ้าไม่เทียบกัน เฉพาะภาคนี้เดี่ยวๆก็ถือว่าสนุกใช้ได้อยู่\n\nAverage Score : 6.5\nPersonal Score : 5\n\nMr.Spotlight รีวิวหนังใหม่ไม่เกิน 20 บรรทัด ไม่เปลืองสามจีชีวีสุขี\nติดตามข่าวสารและแลกเปลี่ยนพูดคุยกันได้ที่นี่นะครับ\nhttps://www.facebook.com/NMRSpotlight/\n\nแก้ไขข้อความเมื่อ 23 มิถุนายน 2559 เวลา 11:18 น."}
