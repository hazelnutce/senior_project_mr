{"movie_name": "ภาพยนตร์เรื่อง Bigeyes", "text": "* บทความนี้เป็นความชอบส่วนตัว ไม่ใช่นักวิจารณ์มืออาชีพ ไม่รับประกันผลความสนุกของท่านตามผู้เขียน\n* ลักษณะความชอบของผู้เขียน ชอบดูหนังเกือบทุกประเภท ดูหนังแล้วชอบคิดว่า เราได้อะไรจากหนัง ไม่มีอคติต่อนักแสดงและผู้กำกับใดๆ ไม่สปอย\n\n\n\n\nภาพจากอินเตอร์เนต\n\nผู้กำกับ : Tim Burton\nนักแสดง : Amy Adams, Christoph Waltz, Krysten Ritter\nประเภทหนัง : Biography, Drama\n\n\n      เห็นโปสเตอร์เรื่องนี้ครั้งแรกไม่ได้อยากดูเท่าไหร่ จนกระทั่งได้มาดู teaser ก็น่าดูพอสมควร เนื้อเรื่องเกี่ยวกับ ผลงาน เด็กหญิงตาโต ของนักวาดภาพหญิง มากาเร็ต คีน (Amy Adams)  ที่ถูกสามี วอลเตอร์ คีน (Christoph Waltz) บอกกับคนทั้งโลกว่าเป็นผลงานของเขาและทำให้มันโด่งดัง มากาเร็ตเองรู้สึกแย่ที่ต้องปกปิดความลับนี้ไว้แม้กระทั่งกับลูกสาว จนกระทั่งวันหนึ่งเธอไปเปิดเผยความลับนี้ออกไป\n    \n      โดยปกติ หนังอัตชีวประวัติ จะไม่ได้หวือหวามากมาย แต่ชีวิตคนก็เหมือนละคร เราจะได้เรียนรู้ ทุกข์ สุข การทำผิดพลาด การได้เรียนรู้จากชีวิตที่ผ่านมา หนังเรื่องนี้ก็เช่นกัน การดำเนินเรื่องไปเรื่อยๆ ดูเพลินๆ เราเพลิดเพลินกับรูปวาดเด็กหญิงตาโตในท่าทางต่างๆ และกลยุทธ์ที่วอลเตอร์ คีนพยายามจะขายมันคือนี่คือสุดยอดนักพูดโน้มน้าวและนักขายตัวจริงโดยไม่สนใจว่าจะผิดหรือถูก\n\n     นักแสดงนำในเรื่อง Amy Adams เล่นได้ดีตามมาตรฐานของนางไม่ได้ปล่อยพลังอะไรมาก Christoph Waltz เล่นได้ดีมากบอกว่าเป็นนักขายก็เชื่อเลย ทั้งการพูด ทั้งการนำเสนอ\n\n*ให้คะแนน 7.5/10  หนังดูเพลินๆดี ตามมาตรฐานหนังBio\n\n\n\n\nฉากนี้ขำๆ แม้กระทั่งการแต่งหน้าตาโตก็ฮิต\n"}
