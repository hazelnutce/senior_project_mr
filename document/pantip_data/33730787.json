{"movie_name": "Mad Max: Fury Road (2015)", "text": "สำหรับ MAD MAX นี้ทุกคนคงพูดถึงความมันส์ของการเป็นหนังAction ไปแล้ว\nวันนี้ผมขอพูดถึงอีกมุม ที่ถ่ายทอดได้สุดๆในหนังเรื่องนี้\nคือความเชื่อและระบบชนชั้นในหนัง\n\n\nกระทู้นี้สำหรับคนที่ดูหนังแล้วเท่านั้น มีเนื้อหาในหนังเต็มๆ\n\nหลังจากโลกล่มสลายจากสงครามนิวเคลียร์\nคนที่เหลือในโลกก็เริ่มสร้างตัวขึ้นใหม่ โดยแต่ละกลุ่มก็ยึดที่มั่นและทรัพยากรที่มีต่างๆกัน\n\nในโลกที่ล่มสลาย การดำรงชีวิตของคนกลับไปสู่พื้นฐานการมีชีวิตรอด คือน้ำและอาหาร  \nท่ามกลางทะเลทรายกว้างใหญ่ ซิตาเดลเป็นเมืองที่มีทรัพยากรที่ขาดแคลน คือน้ำ โดยมีน้ำบาดาล\nมีน้ำก็มีการปลูกพืช และมีการใช้ผู้หญิงผลิตนมเป็นอาหารที่ให้โปรตีน\nการที่มีทรัพยากรอาหารนี้ทำให้ Immortan Joe ตั้งตัวเป็นหัวหน้าเผ่าที่เข้มแข็งได้\nรูปแบบที่ Immortan Joe ใช้ปกครองซิตาเดลคือ ระบบชนชั้นและความเชื่อที่ฝังลึก\nในหนังจะเห็นการแยกชนชั้นโดยเชื้อชาติ เผ่ามนุษย์เดิม กลับเผ่ามนุษย์กลายพันธ์\nโดยมนุษย์เดิมถูกจับเป็นทาส และเห็น Immortan Joe เป็นทั้งพระเจ้าและซาตาน\nส่วนพวกมนุษย์กลายพันธ์ Immortan Joe คือพระเจ้าที่มีตัวตนจริง ทุกๆคนพร้อมสละชีวิตเพื่อ Immortan Joe\nและมีความเชื่อว่า การแลกชีวิตกับศัตรูจะได้พบ สววรค์นิรันดร์ หรือ วัลฮัลลา  \n\nหากมองจากมุมมนุษย์กลายพันธ์แล้วพวกเค้าต่างทำความดีและจงรักภักดีแบบถวายชีวิต แต่สำหรับมนุษย์ดั้งเดิมแล้วมันช่างกลับกันแบบตาลปัตรเลย\nเป็นอีกมุมที่หนังถ่ายทอดได้เสมือนจริงมากๆ เป็นอีกรสชาติที่หนังผสมได้ลงตัวกับแอคชั่นแบบ NonStop\n"}
