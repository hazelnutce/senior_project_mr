{"movie_name": "Exodus: Gods and Kings", "text": "หนังย้อนยุคเรื่องล่าสุดของผู้กำกับ Ridley Scott ที่หยิบเอาตำนานศาสนาอย่าง โมเสส (Moses ในภาษาฮิบรู หรือ Musa ในภาษาอาหรับ ผู้เป็นทั้งศาสดาของศาสนายูดาห์ของชาวยิว, เป็นผู้ประกาศคำสอนของพระเจ้าตามหลักศาสนาคริสต์ และเป็นนบีหรือศาสนทูตตามหลักศาสนาอิสลาม)\n\n\n\nเหมือนกับผลงานหลายเรื่องก่อนหน้านี้ของ Scott ที่ตั้งคำถามและวิพากษ์การกระทำของ “พระเจ้า” ในแบบฉบับของ Scott ที่เป็นที่รู้กันว่าไม่เชื่อในเรื่องอิทธิฤทธิ์ปาฏิหาริย์ต่างๆ\n\n\nดังนั้นใน Exodus จึงเป็นการแสดงให้เห็นถึงความเป็นไปได้ที่ตำนาน Moses จะเกิดขึ้นได้ โดยเฉพาะในช่วงภัยพิบัติที่โจมตีอียิปต์ตามตำนาน หนังถึงขั้นมีตัวละครที่เป็นเหมือนผู้รู้มาอธิบายที่มาที่ไปให้องค์ฟาโรห์ (และผู้ชม) เข้าใจถึงสาเหตุที่มาของภัยพิบัติต่างๆกันเลยทีเดียว\n\nขณะที่ “พระเจ้า” ของ Moses ก็ถูกนำเสนอให้คลุมเครือว่าบางทีอาจเป็นอาการจิตหลอนของ Moses เองก็ได้\n\n\n\nในเมื่อ Ridley Scott ยังตีความตำนานทางศาสนาใหม่ได้ บทความนี้ผู้เขียนก็ขอตีความตัวหนังใหม่ในมุมมองส่วนตัวบ้างก็แล้วกัน\n\n\n(ออกตัวไว้ก่อนว่านี่เป็นการตีความเรื่องราวจากหนังเท่านั้น ไม่อ้างอิงไปถึงตำนานทางศาสนาที่แตกต่างกับหนังพอสมควร)\n\n"}
