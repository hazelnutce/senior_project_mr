{"movie_name": "the mummy 2017", "text": "The Mummy (ไม่สปอยล์เนื้อหาสำคัญ)\n.\nหลังจากถูกฝังในสุสานใต้ทะเลทรายมาอย่างยาวนาน ราชินียุคอียิปต์โบราณนามว่า Ahmanet ได้ถูกปลุกให้ตื่นขึ้นในโลกปัจจุบัน พร้อมกับความอาฆาตที่เพิ่มพูนผ่านกาลเวลามานับพันปี กำกับภาพยนตร์โดย Alex Kurtzman (Star Trek –Producer (2009))\n.\n“ยินดีต้อนรับสู่ Dark Universe อีกโลกของเหล่าปีศาจและความชั่วร้าย”\n.\nThe Mummy (2017) นับเป็นหนังเปิดจักรวาลเรื่องแรกของ Dark Universe โปรเจครวมภาพยนตร์ของเหล่าปีศาจชื่อดังจากค่าย Universal ที่หลายๆคนรู้จักกันดีอย่าง Dracula Frankenstein และภาพยนตร์ปีศาจอีกหลายๆตนที่กำลังถูกสร้างขึ้นในอนาคต ตัวหนังเดินเรื่องตามสูตรในช่วงต้น แต่ก็ไม่เบื่อนักด้วยมุกฮาๆที่กล้าใส่มาในซีนที่คาดไม่ถึงด้วยเอกลักษณ์เฉพาะตัว แต่เมื่อถึงช่วงเปิดตัวองค์กร Prodigium ที่มีความเชื่อมโยงกับภาพยนตร์ของปีศาจเรื่องอื่นๆ ก็ทำให้มุมมองและการกล่าวถึงเนื้อหาภายในเรื่องแตกต่างไปอย่างสิ้นเชิง ซึ่ง Easter Egg ที่หนังให้ไว้ค่อนข้างมีเยอะอยู่พอสมควร และแอบเผยถึงเรื่องราวของตัวละครสำคัญในเรื่องพร้อมกับโปรเจคภาพยนตร์ปีศาจเรื่องอื่นๆที่กำลังถูกสร้างขึ้นในเร็วๆนี้ด้วยครับ\n.\nคะแนนความชอบ : 8.0/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n"}
