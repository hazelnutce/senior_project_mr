{"movie_name": "Pitch Perfect 2", "text": "หนังเรื่องนี้ มันเคยสร้างความประทับใจให้กับใครหลายๆ คนมาแล้วครั้งหนึ่ง และตอนนี้ มันกลับมาอีกครั้งในชื่อ ‘Pitch Perfect 2 / ชมรมเสียงใส ถือไมค์ตามฝัน 2′ พร้อมความประทับใจให้กับคนที่หลงใหลในเสียงเพลงอย่างคุณ …และผม หนังยังคงพรั่งพร้อมทั้งเหล่านักแสดงกลุ่มแก๊งสาวนักร้องเพลงประสานเสียงใสๆ ที่นำโดย แอนนา เคนดริก และมีตัวละครอ้วนรั่วดีเด่นอย่าง Rebel Wilson มาเรียกเสียงฮา\n\nเบลล่าส์ได้สมาชิกใหม่เป็นสาวสวย (Hailee Steinfeld) ทายาทของอดีตสมาชิกคนดังในอดีต เธอมาพร้อมกับเสน่ห์และความสามารถที่มีไม่เหมือนใครในวง เธอคือส่วนสำคัญที่จะช่วยประสานและสร้างความแตกต่างให้กับเบลล่าส์ได้อีกครั้ง\n\n\nผมว่าจะทำการบ้านด้วยการรับชม ‘Pitch Perfect’ ในภาคแรกมาก่อนแต่ก็ไม่ทัน ซึ่งก็ไม่ใช่ปัญหาอะไร ยังไงเราก็ยังเข้าใจเรื่องได้ดี แม้ว่าการดำเนินเรื่องในช่วงครึ่งแรกจะสะดุดกระท่อนกระแท่นไปบ้าง ตัดจบแต่ละฉากไปอย่างครึ่งๆ กลางๆ แต่กับในครึ่งหลังจาก ‘Pitch Perfect 2′ นั้น ถือได้ว่าตีตื้นขึ้นมาอย่างเหลือเชื่อ และสิ้นสุดลงไปพร้อมกับความซึ้งน้ำตาไหล\n\nไม่เลวทีเดียวนะ หนังเรื่องนี้\n\nและก็ไม่ได้มีเฉพาะวงบาร์เดน เบลล่าส์ เท่านั้นที่ร้องได้เมพ เพราะอีกหลายวงก็ยังเมพได้ไม่แพ้กัน หนังจบแล้วอย่างเพิ่งรีบลุก มีฉากพิเศษแถมท้าย!\n\nPitch Perfect 2 | http://bit.ly/1PCwffF\n"}
