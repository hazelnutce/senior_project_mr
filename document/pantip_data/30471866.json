{"movie_name": "Evil Dead (2013)", "text": "review นี้ขอสปอยหน่อยๆนะครับ เมื่อตอนที่ผมยังเป็นวันสะรุ่น จำได้ว่า Evil dead 1981 เป็นหนังผีที่มี production ที่แตกต่างออกจากหนังเรื่องอื่นๆ เพราะเน้นฉากโหดๆที่หนังผีอื่นๆต่างชิดซ้าย เช่น ฉากตัด ฉากเฉือน และเป็นหนังผีที่เน้นโทนน่ากลัวมากกว่าหนังผีที่ตามมาอีก 2 ภาค คือ Evil dead 2 และ Army of darkness ที่เน้นตลกร้ายมากกว่าและเป็นหนังชุดที่แจ้งเกิดสำหรับ Bruce Campbell กับฉากเอาเลื่อยไฟฟ้าต่อแขน หนัง Evil Dead กลายเป็นหนังผีขึ้นหิ้ง และเป็นเหมือนหนังต้นกำเนิด cult วัยรุ่น\n    มาในภาคใหม่ Evil Dead 2013 หนังถูกสร้างใหม่ทำใหม่ แต่โครงเรื่องเดิมๆคือ วัยรุ่น 5 คนไปอยู่ที่บ้านกลางป่าที่สภาพแวดล้อมถูกตัดขาดจากโลกภายนอก และกลุ่มวัยรุ่นได้ค้นพบคัมภีร์ปีศาจหนังมนุษย์ที่ถ้าอ่านออกเสียงจะปลดปล่อยวิญญาณร้าย และตามสูตรครับคนที่ถูกปีศาจสิงไล่ฆ่าคนที่เหลือภายในกลุ่มด้วยฉากสยองๆ ผ่าล้น 2 แฉก ตัดแขน หักแขน ประเคนให้คนดูได้สยิวกิ้วเรื่อยๆ ระหว่างที่ผมดูหนังเรื่องนี้ไปประสบการณ์วัยเด็กก็ย้อนไปสู่ช่อง 5 ที่เมื่อก่อนมีรายการ shock cinema ครับที่เอาหนังผีมาฉายทุกสัปดาห์ บรรยากาศของหนังเป็นยังงั้นเลยครับ Production และลักษณะของหนังไม่ต้องพูดอะไรมาก เน้นให้ความบันเทิงบนฉากแหวะๆ พวกนี้มากกว่า สิ่งที่ชอบคือฉากจบที่ทำมาคารวะ Ash จากหนังต้นฉบับเลยครับที่เอาเลื่อยไฟฟ้าต่อแขนและฆ่าปีศาจ เมื่อดูจบแล้วก็แล้วกันครับไม่น่าจะมีอะไรให้พูดต่อ\nหนังเรื่องนี้เหมาะสำหรับ ผู้ชื่นชอบหนังตัดๆ เฉือนๆ ชวนแหวะ หนังไม่มีช่วงผีตุ้งแช่\nหนังเรื่องนี้ไม่เหมาะสำหรับ คนที่ขวัญอ่อนดูฉากสยองขวัญมากๆ เลือดเยอะๆไม่ได้ เพราะเรื่องนี้ใช้เลือดเป็นลิตรๆ ช่วงฉากสุดท้ายฝนตกเป็นเลือดนี่โอโห\n\nคะแนน 6/10 ชอบที่หนังทำมาคารวะตัวต้นฉบับ ไม่เหนี่ยวไปทางอื่น\nอย่าลืม end credit มี bruce campbell ออกมาโม้ๆนิดหน่อยครับ\n\nแก้ไขข้อความเมื่อ 11 พฤษภาคม 2556 เวลา 07:56 น."}
