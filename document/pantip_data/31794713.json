{"movie_name": "คิดถึงวิทยา", "text": "คิดถึงวิทยา - GTH มาตรฐานดีสม่ำเสมอไม่เปลี่ยนแปลง ต้องบอกว่าคุณเก่งจริงๆ กับหนังแนวนี้ เลือกนักแสดงได้ตรงกับคาแรคเตอร์ได้เป๊ะมาก โดยเฉพาะกับบี้ และเด็กๆ เล่าเรื่องได้ชวนยิ้มและมีสีสันตลอดทั้งเรื่อง\n\nผกก.เก่งครับที่สามารถทำให้บทหนังที่ดูเหมือนเป็นเรื่องเพ้อเจ้อ เพ้อฝันในนิยาย เป็นเรื่องจริงในชีวิตจริงที่จับต้องได้ มีอะไรให้นึกถึงชวนคิดได้มากกว่านั้น แต่ก็มีบางฉากที่ดูเหมือนจะตั้งใจปั้นมากไป เห็นแล้วนึกถึงรักสามเศร้าของละครทีวีไทย\n\nหนังทำออกมาได้ตรงกับ Concept ชื่อหนังมาก ถ้าได้ดูและคุณจะเข้าใจได้เองว่าทำไมถึงต้องชื่อ \"คิดถึงวิทยา\" บี้และนักแสดงทุกคนเล่นได้ดีได้เข้ากับบทบาท ดึงความโดดเด่นและความน่ารักที่มีในตัวออกมาได้อย่างมีเสน่ห์มาก ขำขันเฮฮาเสมอเวลาที่เด็กๆ อยู่กับครูแอนและครูสอง\n\nหนังใส่มุขฮาๆ ได้อย่างถูกจังหวะ และมีแบบพอประมาณไม่ล้นเว่อร์ ส่วนตัวชอบซาวด์ดนตรีที่อยู่ในหนังมาก เพราะฟังแล้วมันชวนให้รู้สึกดีสบายๆ เคลิบเคลิ้มไปกับมัน แต่ไม่ชอบเพลงประกอบหนังเพราะรู้สึกว่ามันไม่เข้ากันสักเท่าไหร่ ฟังแล้วธรรมดาๆ ยังกะเอาเพลงในอัลบั้มตัวเองมาใส่ในหนัง เหมือนไม่ใช่เพลงแต่งใหม่\n\nและเรื่องนี้เหมือนเป็นการดึงจุดเด่นจาก \"กวน มึน โฮ\" มาอ้างอิงและตีความใหม่ ปรับเปลี่ยนพฤติกรรมความรู้สึกของตัวละครให้มันดูเหงาๆ เศร้าจริงจังขึ้น (เพราะกวน มึน โฮ \"คนสองคนเห็นหน้าแต่ไม่รู้ชื่อ\" แต่คิดถึงวิทยา \"คนสองคนรู้ชื่อแต่ไม่เห็นหน้า\")\n\nส่วนตัวถือว่าหนังโอเคซึ้งๆ Feel Good ดี ทำฉากจบได้เลิศ ไม่เน้นเวิ่อเว้น สั้นๆ ได้ใจความเข้าใจกันทุกคน ดูแล้วรู้สึกดีไม่มีผิดหวังแต่ถ้าคิดไปเทียบกับ Season Change ก็ต้องยอมรับว่าผลงานเรื่องแรกยังเวิร์คกว่ามาก\n\nแก้ไขข้อความเมื่อ 18 มีนาคม 2557 เวลา 00:27 น."}
