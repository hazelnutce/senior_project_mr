{"movie_name": "Spider-Man: Homecoming", "text": "Spider-Man: Homecoming (ไม่สปอยล์เนื้อหาสำคัญ)\n.\nสไปเดอร์แมนเวอร์ชั่นล่าสุดนี้ นำแสดงโดย Tom Holland หลังจากการปรากฏตัวครั้งแรกในภาพยนตร์ซุปเปอร์ฮีโร่ Captain America: Civil War (2016) ซึ่งเขาถูกดึงเข้าไปเป็นส่วนหนึ่งของเหตุการณ์การแตกหักของ สตีฟ โรเจอร์ และ โทนี่ สตาร์ค ชีวิตของเขาก็ต้องเปลี่ยนแปลงไป อีกทั้งต้องพบกับคู่ปรับใหม่ Vulture (Michael Keaton) สุดอันตรายอีกด้วย กำกับภาพยนตร์โดย Jon Watts (Cop Car (2015))\n.\nSpider - Man: Homecoming บอกเล่าเรื่องราวของ Peter Parker หรือ Spider-Man ที่ค่อนข้างแตกต่างจากหลายๆภาคก่อนหน้า หลังจากการปรากฏตัวครั้งแรกในภาพยนตร์ซุปเปอร์ฮีโร่ Captain America: Civil War (2016) เรื่องราวชีวิตของเขาแทบทั้งหมดจึงถูกถ่ายทอดผ่านเหตุการณ์ในหนังภาคนี้ ตัวหนังบอกเล่าเรื่องราวเกี่ยวกับชีวิตของเขาตั้งแต่ความสัมพันธ์ในครอบครัวและการใช้ชีวิตในโรงเรียน ซึ่งสะท้อนความเป็นวัยรุ่นเลือดร้อนและความยืนหยัดในอุดมการณ์เป็นอย่างดี และหลังจากการปรากฏตัวของคู่ปรับใหม่ในภาคนี้ยิ่งทำให้ผู้ชมเข้าถึงความเป็นตัวตนของ Spider-Man ในเวอร์ชั่น Tom Holland และความเชื่อมโยงกับ The Avengers และตัวละครอื่นๆมากยิ่งขึ้น แม้ฉากแอคชั่นอาจไม่หวือหวาเท่าใดนัก แต่เรื่องราวของคู่ปรับ Vulture และเรื่องราวชีวิตของซุปเปอร์ฮีโร่ผู้นี้ก็ถูกนำเสนอออกมาได้อย่างยอดเยี่ยม แนะนำให้รับชมภาพยนตร์เรื่อง Captain America: Civil War (2016) รวมทั้ง ภาพยนตร์ชุดของ Captain America และ Iron Man มาก่อน เพื่อปรับเนื้อหาและเชื่อมโยงความสัมพันธ์ของแต่ละตัวละครมาก่อนครับ\nปล. หนังจบอย่าเพิ่งรีบลุก มี End Credit รออยู่ 2 ตัวครับผม\n.\nคะแนนความชอบ : 7.5/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n\nแก้ไขข้อความเมื่อ 9 กรกฎาคม เวลา 23:45 น."}
