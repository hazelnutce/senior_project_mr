{"movie_name": "ตายโหง ตายเหี้ยน", "text": "ตายโหง ตายน\n\nรถตู้ “ตกทางด่วน” (ธรรมนูญ สกุลบูรณ์ถนอม)\n\nยกให้ 1 นิ้วหัวแม่โป้งจาก 5 นิ้ว\n\nบทสรุปของมวลชนที่มีต่อ แพรวา .......... จังหวะไม่ดี ผีโฉ่งฉ่างและสั่งสอนศีลธรรม\n\n“ซ่องผี” ท่าล้อซอย 9 (อชิร นกเทศ)\n\nยกให้ 2 นิ้วหัวแม่โป้งจาก 5 นิ้ว\n\nเป็นตอนตลกปานกลาง จังหวะจะโคนทำได้น่าสนใจ หนังอาจจะไปได้ไกลกว่านี้ถ้าจะเล่นอะไรให้บ้าบอคอแตกไปเลย ที่เป็นอยู่ยังดูกั๊กๆไม่สุด แต่เอาเป็นว่านักแสดงในตอนนี้รับส่งบทกันเป็นบ้าเป็นบอได้อย่างครื้นเครง\n\n\"ผี\" ในช่องแอร์ (พจน์ อานนท์)\n\nยกให้ 1 นิ้วหัวแม่โป้งจาก 5 นิ้ว\n\nพล็อตเชยสะบั้นหั่นแหลก ผัวฆ่าเมียยัดศพเมียไว้ในช่องแอร์ แล้วผีก็มาตามหลอกชู้ จบแล้วพล็อต สิ่งที่น่ากลัวกว่าผีคือ คนดูจะนั่งลุ้นว่าเมื่อไหร่ผ้าเช็ดตัวของแท็ค ภรัณยูจะหลุด และเมื่อไหร่ ต๊อบ เพื่อนกูรักว่ะจะถอดกางเกง\n\nทุบ \"กรรม\" (ธนดล นวลสุทธิ์)\n\nยกให้ 3 นิ้วหัวแม่โป้งจาก 5 นิ้ว\n\nเป็นตอนที่น่าสนใจที่สุด แม้จะมีความไม่สมบูรณ์แบบ ขาดๆเกินๆ แต่เรายังได้เห็นการใส่ฉากทรมานบันเทิง ฉากผีจองเวรแบบเอาเป็นเอาตาย ความพยายามในการเล่าเรื่องความสัมพันธ์ที่ตัวผีฉุดรั้งพระเอกออกจากการห่มผ้าเหลือง ก่อนนำไปสู่โศกนาฎกรรม หลายอย่างดูผู้กำกับอยากจะทดลองเล่นกับงานแต่งหน้าและสเปเชียลเอฟเฟคเยอะไปหน่อย แต่ก็เป็นจุดสนใจว่างานของ ธนดล นวลสุทธิ์ น่าจะมี \"ของ\" อะไรบางอย่างอาจจะให้เขานำเสนอหนังผีขนาดยาวๆของตัวเองได้ \"ลุ่มลึก\" กว่าที่เป็นอยู่ การแสดงของกอล์ฟ - พิชญะ นิธิไพศาลกุลก็ถือว่าน่าสนใจทีเดียว\n\nอ้างอิงจาก https://www.facebook.com/EntertainmentBite\n\nแก้ไขข้อความเมื่อ 5 กุมภาพันธ์ 2557 เวลา 23:47 น."}
