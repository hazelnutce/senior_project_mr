{"movie_name": "รีวิวหนังเรื่อง Mortdecai", "text": "ให้ 7/10 หนัง ComedyAction ดัดแปลงมาจากหนังสือการ์ตูนเรื่อง The Mortdecai Trilogy ของ Kyril Bonfiglioli ซึ่งเป็นเรื่องราวของลอร์ด Mortdecai (Johnny Depp) ผู้ดีตกอับถูกมอบหมายจากสารวัตร Martland (Ewan McGregor) ให้สืบหารูปวาดที่หายไป โดยมี Jock (Paul Bettany) คนรับใช้ที่แสนซื่อสัตย์เป็นคนคอยคุ้มกันภัยให้\n\nถึงแม้ว่าจะขึ้นชื่อว่าเป็นหนังแอคชั่น แต่มันก็เป็นหนังตลกแอคชั่นสืบสวน เพราะฉะนั้นใครที่คาดหวังฉากแอคชั่นแบบบู๊ดุเดือดเลือดพล่านหรือสืบสวนแบบหนักๆคงไม่มี ซึ่งจริงๆก็มีฉากแอคชั่นเยอะพอสมควรและมีการตามสืบทั้งเรื่อง แต่เมื่อเทียบกับ Genre สืบสวน และแอคชั่นของมันโดยตรงแล้ว ถือว่าเรื่องนี้อยู่ในระดับเบา เพราะเน้นไปในทางตลกซะมากกว่า\n\nการนำเสนอและวิธีเล่าเรื่องจะออกไปแนวการ์ตูน เบาๆไม่หนักหน่วง มุกตลกถือว่าไม่แป๊กเพราะคนทั้งโรงต่างส่งเสียงหัวเราะ หนังให้ความบันเทิงพอสมควร และจะให้ความสนุกหากไม่คิดอะไรมาก ตัวละครมีเอกลักษณ์ที่ชัดเจน ซึ่งตัวละครหลักเป็น Johnny Depp ก็จริงอยู่ แต่เมื่อชมแล้วจะรู้สึกว่าชอบตัวละครตัวอื่นมากกว่าหมด โดยเฉพาะ Paul Bettany นี่ขโมยซีนสุดๆและเท่มากทีเดียว สิ่งเดียวที่เหลือไว้ให้ชื่นชม ลอร์ด Mortdecai คือการที่เจ้าตัวเวลาอยู่กับเมียแล้วน่ารักและเป็นคนที่รักเมีย (Gwyneth Paltrow) มากนั่นเอง\n\nสิ่งที่ไม่ชอบในหนังเรื่องนี้ CG ฉากระเบิดต่างๆ เหมือนใช้แอฟไอโฟนทำ แต่ตอนที่ดูก็ไม่ไดขัดใจแต่อย่างใด เพราะเรื่องของเรื่องก็อย่างที่บอกไปก่อนหน้านี้ว่า หนังจะสนุกหากไม่คิดอะไรมากค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
