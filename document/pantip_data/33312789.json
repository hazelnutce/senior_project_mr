{"movie_name": "The Lazarus Effect", "text": "[Mini-Review] The Lazarus Effect โปรเจกต์ชุบตาย (No spoil)\n\nครั้งแรกกับการกำกับภาพยนตร์แนวระทึกขวัญของผู้กำกับคุณภาพ เดวิด เกล์ เจ้าของผลงานที่เคยสร้างความฮือฮาไปทั่วโลกอย่าง Jiro Dreams of Sushi ที่จะมาผนึกกำลัง พร้อมรับรองความสยองร่วมกับผู้อำนวยการสร้าง The Paranormal Activity และ Insidious: Chapters 1 และ 2 เรื่องราวของนักศึกษากลุ่มหนึ่งที่มีโครงการวิจัยและทดลองเกี่ยวกับการทำงานของสมองมนุษย์ ซึ่งต้องมาพบกับประสบการณ์สยองสุดระทึกที่ไม่คาดคิดมาก่อน หลังจากที่นักศึกษาคนหนึ่งในทีมต้องเสียชีวิตลงจากนํ้ามือของเพื่อนร่วมทีมโดยอุบัติเหตุ ด้วยความพยายามที่จะทำทุกวิถีทางเพื่อช่วยให้เพื่อนกลับมามีชีวิตอีกครั้ง พวกเขาไม่รู้เลยว่าตัวเองได้พลาดไปปลุกบางสิ่งบางอย่างให้ฟื้นกลับคืนชีพขึ้นมาด้วย (Cr.majorcineplex.com)\n\nภาพยนตร์สยองขวัญที่นำเอาวิทยาศาสตร์มาผสมผสานและนำเสนอได้อย่างน่าสนใจ รูปแบบการเล่าเรื่องในช่วงต้นเป็นการนำเสนอเรื่องราวที่มีกลิ่นอายของภาพยนตร์สารคดีและผลงานดั้งเดิมของผู้กำกับ ก่อนนำผู้ชมเข้าสู่ความโกลาหลและเรื่องราวความสยองขวัญสุดระทึก ระดับความสยองขวัญจัดได้ว่าอยู่ในระดับปานกลางชวนลุ้นและทำเอาเกร็งได้พอสมควร แม้รูปแบบและมุกการปรากฏตัวไม่ได้แปลกใหม่จากภาพยนตร์สยองขวัญทั่วไปมากนักแต่องค์ประกอบฉากและการเม้คอัพหน้าตาของนักแสดงจัดได้ว่ายอดเยี่ยมเลยทีเดียว เป็นอีกภาพยนตร์สยองขวัญต่างประเทศในช่วงนี้ที่แม้ไม่แปลกใหม่ แต่น่าสนใจและชวนระทึกอยู่พอตัวครับ\n\nMy Score : 7.0/10\n\n"}
