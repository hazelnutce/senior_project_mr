{"movie_name": "Central Intelligence : คู่สืบ คู่แสบ", "text": "Central Intelligence (ไม่สปอยเนื้อหาสำคัญ)\n.\nเรื่องราวของหนุ่มอ้วนผู้น่าสงสาร (Dwayne Johnson) หรือ The Rock นักมวยปล้ำล่ำบึ้กที่ทุกคนรู้จักกันดี ที่ชีวิตพลิกผันมาเป็นเจ้าหน้าที่ซีไอเอ เขากลับมาร่วมงานคืนสู่เหย้าของโรงเรียนโดยมีภารกิจแอบแฝงต่ออดีตดาวป๊อปโรงเรียน (Kevin Hart) ที่ชีวิตหลังเรียนจบช่างน่าเศร้าและเขายังไม่ล่วงรู้ถึงภารกิจ แต่กว่าที่จะรู้ตัวว่าถลำลึกไปกับภารกิจมากแค่ไหน เขาก็ต้องสัมผัสประสบการณ์สุดโหดมากขึ้นเท่านั้น\n.\nภาพยนตร์แอคชั่นคอมมาดี้ที่มีดีมากกว่าโปสเตอร์และตัวอย่าง หนังเลือกใช้ดาราสุดฮอตสองบุคลิคมาขับเคลื่อนเรื่องราวทั้งหมด ด้วยการใส่ปมอันหนักอึ้งภายในจิตใจของตัวละครที่ไปสู่ภารกิจสุดโหดเหี้ยมและวายป่วง ก่อนนำเข้าสู่บทสรุปในช่วงท้ายที่เป็นการพิสูจน์ถึงความหมายที่แท้จริงของคำว่ามิตรภาพ ด้านความตลกขบขันนี่จัดว่าฮากลิ้ง หลายๆมุกกระหน่ำใส่ผู้ชมแบบไม่ยั้งและสามารถเข้าถึงผู้ชมบ้านเราแบบไม่แป้ก ฉากภารกิจสืบสวนสอบสวนและแอคชั่นต่างถูกจัดวางได้อย่างยอดเยี่ยมและขับกล่อมออกมาพร้อมกับความฮาได้อย่างลงตัว และประกอบไปด้วยแผนซ้อนแผน เรื่องราวซ้อนเรื่องราวอันสุดระทึกและฮากระหน่ำ และให้แง่คิดถึงวิถีในการใช้ชีวิตไปพร้อมๆกัน จัดได้ว่าเป็นหนังแอคชั่นคอมมาดี้ที่มีเส้นเรื่องที่แข็งแกร่ง บทแอคชั่นสุดเท่ห์และขับกล่อมความฮาได้อย่างยอดเยี่ยมเลยทีเดียวครับ\n.\nMy Score : 8.0/10\n\n"}
