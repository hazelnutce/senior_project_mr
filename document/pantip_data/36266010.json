{"movie_name": "Power Rangers 2017", "text": "---------------------------------\n\"Power Rangers - ฮีโร่ทีมมหากาฬ\" (7.75/10)\n---------------------------------\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์เรื่อง \"Power Rangers - ฮีโร่ทีมมหากาฬ\" ทางไปเพจผมครับ -->  https://www.facebook.com/FeedbackMovies\n\nลองมองย้อนกลับไปในช่วงวัยเด็ก สมัยยังไม่มีแท็บเล็ต ไม่มีไอโฟน หรือแม้กระทั่งสัญญาณไวไฟ ตอนนั้นเด็กหลายคนก็ไม่มีกิจกรรมอะไรให้ทำมาก ถ้าไม่นับรวมการเล่นพ่อแม่ลูก โดดยาง หรือซ่อนแอบ ก็เห็นจะมีการดูการ์ตูนนี่แหละที่ทำไห้เด็กๆอย่างเราในตอนนั้นเพลิดเพลินจำเริญใจเป็นที่สุด และที่ฮิตติดลมบนในโลกการ์ตูนก็เห็นจะเป็นพวกเหล่าตัวละครที่มักจะมีสีสันต่างกันคนละสี (อาจเพราะเด็กคงจำสีได้ง่ายกว่าชื่อ) ทั้งเซล่ามูน เทเลทัพบี้ หรือพาวเวอร์เรนเจอร์ โดยเฉพาะเรื่องหลังสุด ที่วันนี้ค่ายหนังดังอย่าง \"Liongate\" ได้หยิบยกมาสร้างเป็นภาพยนตร์ให้คนรุ่นเก่าอย่างเราได้ฟื้นคืนความทรงจำและให้เด็กรุ่นใหม่ได้ทำความรู้จักกับทีมฮีโร่มนุษย์ 5 สีชื่อดังทีมนี้\n\nสำหรับ \"Power Rangers\" เวอร์ชั่นนี้จะพูดถึงเรื่องราวของกลุ่มวัยรุ่น 5 คนที่บังเอิญไปเจอเหรียญแปลกประหลาดที่เรืองแสงเป็นสีต่างกัน ซึ่งนั้นเป็นจุดเริ่มต้นที่ทำให้พวกเขามีพลังและความสามารถเหนือมนุษย์ปกติ พร้อมๆกันกับในช่วงนั้นเมืองแองเจิ้ล โกรฟ ที่ทั้งห้าคนอาศัยอยู่กำลังถูกคุกคามจาก \"ริต้า\" ราชินีปีศาจ พวกเราจึงถูกรับเลือกให้เป็นตัวแทนของมนุษยชาติเพื่อรับมือกับปีศาจในนาม \"พาวเวอร์ เรนเจอร์\"\n\nจริงๆหลายคนอาจไม่ชอบและเบื่อหน่ายกับการเล่าที่มาที่ไปและจุดกำเนิดของทีมพาวเวอร์ เรนเจอร์ที่หนังใช้เวลากว่าครึ่งเรื่องในการพูดถึง แต่สำหรับผมกลับชอบในจุดนี้ เพราะผมได้เห็นพัฒนาการของตัวละคร ซึ่งแม้ผมจะเกิดทันยุคทีมฮีโร่หลากสีชุดนี้ แต่ผมกลับไม่เคยรู้เลยว่ามันมีจุดกำเนิดหรือความเป็นมายังไง จำได้ว่าเปิดจอทีวีมาก็เจอแต่การแปลงร่าง รวมยานเป็นหุ่นยนต์ต่อสู้กับสิงสาราสัตว์มากมายไปหมด พอหนังเอามาเล่าและให้เวลากับตรงนี้มากขึ้น มันก็เลยเป็นสิ่งเติมเต็มให้การชมของผมมีน้ำหนักขึ้น ซึ่งจริงๆการเล่าที่มาที่ไปมันก็ไม่ได้น่าเบื่อไปซะทีเดียว มันมีมุกตลก จุดฮาๆให้เราได้ขำได้อมยิ้มได้หลายฉาก แถมเรายังได้เห็นอุปนิสัยของแต่ละตัวละครด้วย\n\nแต่อย่างว่าแหละครับ มีส่วนชอบก็ต้องมีส่วนไม่ชอบ จริงๆการเล่าเรื่องของหนังดูสนุกนะ แต่ส่วนตัวมองว่าเนื้อหาที่เล่ามันออกลิเก๊ลิเกเหลือเกิน ดูแล้วแบบโอ้โหมันโคตรน้ำเน่าละครหลังข่าวเลย คือรู้สึกได้เลยว่าหนังทำมาเพื่อรักษาเรต PG-13 ไว้ให้คงได้ (เรต PG-13 คือ เด็กอายุ 13 ควรได้รับคำแนะนำจากผู้ปกครอง) ซึ่งในอเมริกา เรื่องเรตของหนังนั้นมีผลต่อผู้ชมพอสมควร ไม่ว่าจะเป็นการเรื่องราวที่ดูเชยๆออกโลกสวยนิดๆ หรือฉากต่อสู้ที่หวือหวาและโดดเด่น แต่กลับไม่หนักแน่น (ผมรู้สึกแบบนั้นนะ) ซึ่งจริงๆเวอร์ชั่นทีวีสมัยปีมะโว้นี่ก็สู้แบบนี้แหละ สงสัยผมคงคิดเยอะไปคนเดียว 555\n\nแต่จุดด้อยบ้าบอที่พูดไป มันคงไม่มีค่าอะไรเลยเมื่อได้ดู 15 นาทีสุดท้ายที่เป็นการต่อสู้ที่โคตรจะคลาสสิคและถือเป็นลายเซ็นของทีมพาวเวอร์ เรนเจอร์ที่ช่วยรื้อฟื้นความทรงจำของผมได้เยอะเลย ท้ายสุดคงไม่ต้องบอกว่าควรไปดูมั้ย เพราะหนังมันก็ไม่ได้หวือหวาขนาดนั้น จุดชอบก็เยอะ จุดไม่ชอบก็มีให้เห็น แต่ที่สุดของหนังที่โคตรเด็ดคือไวรอลของหนังที่เล่นขายของกันแบบไม่อายใครหน้าไหนเลย...\n\nเพื่อนๆสามารถเข้าไปกดไลก์และติดตามการรีวิวหนังกันได้ที่  https://www.facebook.com/FeedbackMovies\n"}
