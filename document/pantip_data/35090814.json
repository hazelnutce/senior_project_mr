{"movie_name": "Captain America: Civil War", "text": "รายละเอียดรีวิวเข้าไปคลิกดูตามรูปได้ในลิ้งครับ - https://www.facebook.com/NangDMeReview/posts/1070365836375895\n\nสรุป - 9.3/10\nเป็นหนังที่มีพล็อตเรื่องที่เข้มข้น น่าติดตาม มีปมมีประเด็นที่น่าสนใจ เล่าเรื่องราวได้ดีไม่น่าเบื่อ ที่โดดเด่นและชอบมากที่สุดคือฉากแอ็คชั่นที่หนักหน่วงรุนแรงโดยเฉพาะฉากที่หมัดมือล้วนๆ คิวบู๊กำลังดี ทุกตัวละครไม่มีใครน้อยหน้ากว่าใคร ไม่ว่าจะออกมากออกน้อย พูดง่ายๆไม่รู้สึกว่าใครกากสักตัว คุมตัวละครจำนวนเยอะๆได้ดีมาก ที่อยากจะติมีอยู่เรื่องเดียวเลยคือฉาก IMAX ในหนังมีเพียงฉากเดียว ทั้งๆที่หนังมีฉากดีๆเยอะถ้าถ่ายฉากเหล่านี้ได้ด้วย หนังจะได้อรรถรสมากกว่านี้อีกเยอะเลย แต่หนังก็แอบมีบางจุดที่ไม่ค่อยสมเหตุสมผลสักเท่าไหร่แต่มันเล็กมากๆหรืออาจจะเกิดจากความไม่เข้าใจของผมเอง\n\nจริงๆผมตั้งใจจะดูด้วยว่าผกก. 2 พี่น้องแอนโทนี่และโจ รุซโซ่ จะยังทำหนังได้คงเส้นคงวารึเปล่าจาก Captain America: Winter Soldier เพราะผมรู้สึกว่าเป็นเรื่องแรกที่มีพล็อตเรื่องที่จริงจังและเข้มข้นมากๆ จนมาถึง Civil War ยังคงรักษามาตรฐานของตัวเองไว้ได้และทำได้ดีกว่าเดิมซะอีกเพราะสเกลภาคนี้มันใหญ่กว่า Winter Soldier มากๆ เรียกว่าเป็น The Avengers เลยก็ว่าได้ สามารถทำเรื่องราวให้จริงจัง น่าติดตาม มุขตลกพอดีๆ ไม่เยอะเกินไปจนทำให้โทนหนังดูไม่จริงจัง คิดว่า The Avengers: Infinity War ที่ 2 พี่น้องนี้กำกับจะต้องเป็น Avengers เรื่องแรกที่มีเนื้อหาเข้มข้นจะสนุกมากๆแน่ๆ สุดท้ายแล้วผมว่าหนังเรื่องนี้สามารถใช้ชื่อได้ทั้ง Captain America: Civil War, IRONMAN: Civil War หรือ The Avengers: Civil War ก็ได้ เพราะจะว่ากัปตันเป็นตัวหลักก็ใช่ ไอรอนแมนเป็นตัวหลักมันก็ใช่หรือเป็นเรื่องราวของทีม Avengers มันก็ใช่อีก เป็นหนัง Super Hero Masterpiece เรื่องหนึ่งและเป็นหนังเปิดตัวหนังซัมเมอร์ 2016 อย่างแท้จริง\n"}
