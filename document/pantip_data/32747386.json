{"movie_name": "Need for Speed ซิ่งสปีดเต็มแค้น", "text": "[Review] Need for Speed\nซิ่งสปีดเต็มแค้น\n\nAction | Crime |Drama\n\nผู้กำกับ: Scott Waugh\nดารานักแสดง:  Aaron Paul\n                  Imogen Poots\n                  Dominic Cooper\n\n\nช่วงน้องปลวกเมาท์มอยหนัง\n       อย่างที่รู้กันว่าหนังเรื่องนี้สร้างจากเกมชื่อดังตามชื่อเรื่องเลยจ้า แต่ต้องขอบอกเลยว่าน้องปลวกไม่เคยเล่นเกม Need for Speed มาก่อน จึงไม่ทราบว่าเมื่อไปเทียบกับเกมแล้วตัวหนังจัดว่าใช้ได้หรือไม่\n     สำหรับหนังเรื่องนี้น้องปลวกว่าเนื้อเรื่องยังอ่อนไปหน่อย ไม่มีอะไรแปลกใหม่ เป็นหนังแนวโชว์รถสวย ที่ออกมาให้เห็นบ่อยๆจนเริ่มชินตา แถมยังเดาเนื้อเรื่องได้ง่าย แต่การดำเนินเรื่องนั้นกลับไม่มีสดุด ไม่เวิ่นเว้อเกินไป และต้องขอชมผู้กำกับที่สามารถทำหนังให้มีเอกลักษณ์ในแบบของตัวเอง ทำให้คนดูไม่รู้สึกอยากเอาไปเปรียบเทียบกับ Fast & Furious นอกจากนี้เนื้อเรื่องไม่มีสาวโนตมมาโชว์ความเซ็กซี่ให้เปลืองเวลา แต่เน้นไปที่การแข่งรถเป็นหลัก ซึ่งทำออกมาได้ดีมาก ดูฉากแข่งรถแล้วรู้สึกตื่นตาตื่นใจ สนุกจนลืมเรื่องข้อเสียของตัวหนังไปเลย\n      แต่แอบเซ็งตรงที่เพลงไม่ค่อยมันเท่าที่ควร ถ้ามีเพลงมันๆคงจะได้อรรถรสกว่านี้ นอกจากนี้หนังเรื่องนี้ยังเน้นความสมจริงเป็นหลัก ไม่มี CG มาหลอกตา แถมรถที่ใช้ในการแสดงยังเป็นรถซุปเปอร์คาร์ของแท้ที่สวยสุดๆ ลงทุนเอามาปู้ยี่ปู้ยำซะเละน้องปลวกรู้สึกเสียดายรถมาก! มาทางด้านนักแสดงบ้าง นายแอรอน มีดีกรีได้รางวัล Golden Globe จากซีรีย์เรื่อง Breaking Bad ซึ่งก็ถือว่าแสดงได้ดีนะ แต่รู้สึกจะถูกนักแสดงอื่นแย่งซีนไปซะหมด ไม่ว่าจะนางเอกอิโมเกน พูทส์ ซึ่งดูสวยน่ารัก แอบห้าว แต่แอ๊บแบ๊วชวนมอง สร้างสีสันให้เรื่องดี และบรรดาเพื่อนพระเอกที่คอยมีมุกให้ขำตลอดทั้งเรื่อง ซึ่งทำให้บทพระเอกดูจืดไปถนัดตา\n     สุดท้ายนี้ถ้าใครเป็นแฟนหนังแนวซิ่งรถสวยก็ไม่ควรพลาดเรื่องนี้กันนะจ๊ะ ซิ่งรถกันได้มันมาก น้องปลวกคอนเฟิร์ม\n\nคะแนนความชอบส่วนตัว: 8/10\n\nCR: IMDb - Need for Speed\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
