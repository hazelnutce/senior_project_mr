{"movie_name": "THE AGE OF ADALINE", "text": "นเวลาผ่านไปวันแล้ววันเล่าพัดพาความแก่ชรามาเยือนเราทุกเมื่อเชื่อวัน แต่มันจะเป็นยังไงล่ะถ้าเกิดมีปรากฏการณ์กึ่งปาฏิหาริย์ทำให้ใครสักคนไม่แก่ไปตามกาลเวลา และยังคงเยาว์วัยอยู่เช่นนั้นนานเท่านาน ชีวิตที่ดูน่าอิจฉาเป็นที่ปรารถนาของใครต่อใคร แต่มันจะดีอย่างนั้นจริงหรือเปล่า ‘The Age of Adaline’ หยิบแง่มุมแบบนั้นสร้างสรรค์เป็นเรื่องให้เราได้ดู\n\nอดาไลน์ โบว์แมน (Blake Lively) เกิดมาด้วยทุกสิ่งอันเป็นปกติของมนุษย์ทั่วไป ก่อนที่อุบัติเหตุในวันนั้นจะเปลี่ยนชีวิตของเธอไปอย่างสิ้นเชิง ในค่ำคืนที่หิมะโปรยปราย ร่างกายที่จมน้ำในลำธารเย็นยะเยือกถูกกระตุ้นด้วยสายฟ้าที่ผ่าลงที่รถ อดาไลน์ โบว์แมน ฟื้นคืนชีวิตอีกครั้ง\n\nเธอไม่เคยแก่ลงเลยไม่ว่าเวลาจะผ่านไปเนิ่นนานสักเท่าใด\n\n\n\nตัวหนังมีส่วนผสมที่ถูกเขย่ารวมกันของความเป็นหนังดราม่า, โรแมนติก และไซไฟ โดยเน้นหนักไปที่สองอย่างแรกเสียมากกว่า หากพยายามที่อธิบายเหตุเกือบจะมหัศจรรย์นี้ด้วยหลักการทางวิทยาศาสตร์ เรื่องราวที่ดูเป็นโศกนาฏกรรมของความรักเสียมากกว่าจะเป็นอารมณ์โรแมนติกละมุน เมื่อคนๆ หนึ่งอยู่มานานและแปลกประหลาดกว่าใครอื่นบนโลก ต้องทิ้งความรักที่กำลังจะผลิดอกออกผลไว้เพียงตรงนั้น ปล่อยให้มันเหี่ยวเฉากลายเป็นซากที่ยังประทับอยู่ในความทรงจำ\n\nBlake Lively สวยงามผ่านทุกช่วงเวลา สะกดเราไว้กับเรื่องราวที่หวามไหวดูเพ้อฝัน หากแต่ก็ช่วยให้เราได้ฉุกคิดว่า การงามที่ยาวนาน ชีวิตที่ไม่มีวันแก่ เป็นคำตอบของชีวิตจริงๆ หรือไม่\n\nจุดที่ดีเยี่ยมของหนังเรื่องนี้ก็คือ การมี Harrison Ford มาอยู่บนจอ ด้วยการแสดงที่เข้าขั้นดีเยี่ยมของเขา ประกอบกับบทพูดที่แสนจะโดน กลายเป็นช่วงเวลาที่สั่นสะเทือนหัวใจคนดูได้มากที่สุด จนทำให้หนังที่ดูเพ้อฝันเรื่องนี้มีน้ำหนักที่ดีมากพอจะเป็นที่จดจดได้\n\nThe Age of Adaline | http://bit.ly/1EqMOtb\n"}
