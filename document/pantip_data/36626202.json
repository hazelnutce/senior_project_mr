{"movie_name": "Kidnap", "text": "Kidnap (ไม่สปอยล์เนื้อหาสำคัญ)\n.\nเรื่องราวของคุณแม่ลูกหนึ่งที่เพิ่งหย่ากับสามี คาร์ล่า (Halle Berry) หลังจากที่เธอพาลูกของเธอไปเที่ยวสวนสนุกในวันหยุด ก็มีเหตุไม่คาดฝันเกิดขึ้น ลูกของเธอถูกลักพาตัวขึ้นรถไปต่อหน้าต่อตา เกมการไล่ล่าเพื่อส่งไอ้สารเลวไปลงนรกจึงได้เริ่มขึ้น กำกับภาพยนตร์โดย Luis Prieto (Z Nation (TV Series) (2014))\n.\nผลงานจากทีมผู้สร้าง Salt และ Transformers เรื่องราวการลักพาตัวที่มีพล็อตเรื่องแบบสูตรสำเร็จทั่วไป แต่กลับนำเสนอได้อย่างดุเดือดและลุ้นระทึกสุดๆ ตัวหนังบอกเล่าเรื่องราวชีวิตของสองแม่ลูกในช่วงต้น ซึ่งแอบสะท้อนปัญหาสังคมในด้านความสัมพันธ์ในสถาบันครอบครัวได้อย่างเจ็บปวด พร้อมทั้งสื่อความหมายถึงสิ่งที่มีค่าที่สุดของผู้เป็นแม่ได้อย่างหนักแน่น ทว่าหลังจากเหตุการณ์อันเลวร้ายเกิดขึ้น ทุกๆอย่างจึงเปลี่ยนไป ด้วยการตัดต่อภาพและการเลือกใช้ซาวด์ประกอบที่จับจังหวะได้อย่างแม่นยำ รวมทั้งฝีมือการแสดงอันปวดร้าวของผู้เป็นแม่ Halle Berry ทำให้ทุกๆการไล่ล่าที่เกิดขึ้นตั้งแต่บนท้องถนนในช่วงต้นเรื่อง นั้นดุเดือด ปวดร้าว และสร้างความอึดอัดใจพร้อมลุ้นระทึกไปถึงช่วงท้ายเรื่องเลยทีเดียว แม้ผู้ชมอาจสามารถคาดเดาบทสรุปในช่วงท้ายได้ แต่หนังก็สามารถทำให้ผู้ชมลุ้นระทึกจนใจหายและแสดงให้เห็นถึงความรักของผู้เป็นแม่ได้อย่างงดงามและเจ็บปวดมากๆ\n.\nคะแนนความชอบ : 7.5/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n\nแก้ไขข้อความเมื่อ 2 กรกฎาคม เวลา 20:37 น."}
