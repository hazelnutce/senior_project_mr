{"movie_name": "The Disappointments Room", "text": "The Disappointments Room (ไม่สปอยเนื้อหาสำคัญ)\n.\nภาพยนตร์สร้างจากเหตุการณ์จริงที่เคยเกิดขึ้นในบ้านแถบชานเมืองหลังหนึ่ง เรื่องราวของหญิงสาวและครอบครัวที่เพิ่งย้ายเข้ามาใหม่ในบ้านหลังมหึมา หลังจากที่เธอค้นพบห้องลับที่ซ่อนอยู่ภายในตัวบ้าน ความอยากรู้อยากเห็นที่เกิดขึ้นจึงนำมาซึ่งความตายกับทุกคนในบ้านหลังนี้ กำกับภาพยนตร์โดย D.J. Caruso (Disturbia (2007) และ I Am Number Four (2011))\n.\nภาพยนตร์สยองขวัญที่บอกเล่าเรื่องราวการย้ายเข้าบ้านหลังใหม่ของครอบครัวหนึ่ง ซึ่งดูเหมือนสมาชิกภายในครอบครัวต้องแบกรับปัญหาที่หนักอึ้งอยู่ภายในหัวใจ แม้ตัวหนังจะมีเนื้อหาที่ไม่ได้มีความแปลกใหม่มากนัก แต่การนำเสนอเรื่องราวสามารถหยิบปมปัญหานี้มาขยี้ผ่านความสยองขวัญภายในเรื่องได้อย่างยอดเยี่ยม โดยถ่ายทอดเรื่องราวผ่านคาแรคเตอร์ของตัวละครที่ขุ่นมัว ลึกลับ และชวนสงสัย พร้อมซาวด์ประกอบที่ชวนขนหัวลุกแม้จะมีฉากกระชากขวัญอยู่เพียงน้อยนิดก็ตาม ก่อนที่จะเฉลยปริศนาและปมปัญหาภายในใจของตัวละครในช่วงท้ายที่ดึงให้ผู้ชมต้องตีความถึงความสยองขวัญที่ได้รับ ซึ่งตัวสารภายในเรื่องสามารถสะท้อนปัญหาครอบครัวในยุคนี้ได้อย่างแยบคายเลยทีเดียว\n.\nMy Score : 7.0/10\n\n"}
