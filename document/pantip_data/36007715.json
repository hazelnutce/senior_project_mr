{"movie_name": "Patriots Day วินาศกรรมปิดเมือง", "text": "Patriots Day (ไม่สปอยเนื้อหาสำคัญ)\n.\nภาพยนตร์สร้างขึ้นจากเหตุการณ์จริง จากเหตุการณ์การวางระเบิดก่อการร้ายในงานวิ่งมาราธอน เมืองบอสตันปี 2013 ถูกถ่ายทอดเรื่องราวผ่านการต่อสู้ของประชาชน เจ้าหน้าที่ภาครัฐ และเจ้าหน้าที่รักษาความปลอดภัยนามว่า จ่าทอมมี่ ซอนเดอร์ส (Mark Wahlberg) ที่ออกไล่ล่ามือวางระเบิดในครั้งนี้ก่อนที่จะก่อวินาศกรรมซำอีกครั้ง กำกับภาพยนตร์โดย Peter Berg (Lone Survivor (2013) และ Deepwater Horizon (2016))\n.\nภาพยนตร์สร้างจากเหตุการณ์จริงที่เกิดขึ้นในวันรักชาติ และเป็นวันเดียวกับการเกิดวินาศกรรมก่อการร้าย ในงานวิ่งมาราธอนที่เมืองบอสตันช่วงปี 2013 แม้ว่าเหตุการณ์ทั้งหมดได้เคยเกิดขึ้นและจบลงไปแล้ว แต่หนังสามารถถ่ายทอดชะตาชีวิตของผู้คนที่ต้องเผชิญกับเหตุการณ์ในครั้งนั้นได้สุดแสนเจ็บปวด หนังบอกเล่าเรื่องราวผ่านชะตาชีวิตของแต่ละตัวละคร ซึ่งเป็นประชากรที่อาศัยอยู่ในเมืองบอสตันอย่างค่อยเป็นค่อยไปในช่วงต้น ก่อนจะนำมาขมวดและประติดประต่อเรื่องราวให้เป็นภาพกว้างหลังจากเหตุการณ์วินาศกรรมครั้งนั้นเกิดขึ้น ด้วยมุมกล้องและการไม่เลือกใช้ดนตรีประกอบที่หวือหวา ทำให้ทุกๆฉากการไล่ล่ามันช่างบีบหัวใจ สมจริง และกดดันสุดขั้ว แม้แต่ฉากการเอาชีวิตรอดของตัวประกันและการสอบปากคำในห้องสอบสวนก็สามารถดึงเอาจุดนี้ มาบีบคั้นอารมณ์ผู้ชมได้อย่างยอดเยี่ยมอีกด้วย นอกจากจะได้รับชมภาพจากเหตุการณ์จริงที่ถูกตัดต่อไว้ในภาพยนตร์บางส่วนแล้ว เรายังจะได้เห็นการต่อสู้ด้วยความหวังของผู้คนและวีรกรรมจากการทำงานของเจ้าหน้าที่รัฐในแต่ละภาคส่วน ซึ่งเด็ดเดี่ยวและทรงเกียรติต่อประเทศชาติอีกด้วย\n.\nMy Score : 8.5/10\n\n\nแก้ไขข้อความเมื่อ 13 มกราคม เวลา 20:58 น."}
