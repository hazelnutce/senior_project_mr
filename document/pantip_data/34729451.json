{"movie_name": "The Finest Hours", "text": "บอกก่อนว่าเราไปดูเรื่องนี้โดยที่ไม่ได้ดู Trailer มาก่อนค่ะ รู้แค่ว่า Chris Pine เล่น เกี่ยวกับเรือล่มกลางทะเล และสร้างจากเหตุการณ์จริง\n\nจริงๆเรากลัวทะเลมากเลยค่ะ  แต่ดูหมดทั้ง Captain Phillips, Life of Pi, In the heart of the sea, และเรื่องนี้ (จริงๆชอบดู SpongeBob)\n\n- พอดูแล้ว เห้ย นี่มันไม่ใช่เรือล่มธรรมดาๆนะเนี่ย\n\n- ในเรื่องก็ลุ้นตลอด เรานี่แบบนั่งลุ้นแบบมันจะได้หรอ? จะไหวเหรอ? คลื่นก็สูง ลมก็แรง มืดก็มืด เรือที่ไปช่วยก็เล็กกว่าเรือด่วนเจ้าพระยาอีก แล้วในสมัยนั้นเทคโนโลยีต่างๆ และเรื่องการติดต่อสื่อสารมันไม่รวดเร็วเหมือนสมัยนี้ด้วย ในหนังคือปี 1952\n\n- นั่งดูไปก็หนาวไปด้วย (จริงๆนะ) เปียก หนาว พายุเข้า ฝนตก คลื่นซัด หิมะตกปอยๆอีก\n\n- ในเรื่อง The Finest Hours นี้ นักแสดงมากหน้าหลายตาจาก Interstella ,The Hobbits, Troy, Ocean's Thirteen ฯลฯ อาจจะจำได้บ้างไม่ได้บ้าง เราจำ Eric Bana ไม่ได้ซะงั้น แต่ได้ดู Chris Pine ก็คุ้มแล้ว อิอิ ชอบเพื่อนพระเอกในเรื่องด้วยไม่หล่อแต่น่ารัก\n\n- สำหรับเราตัวละครที่เราชอบมากที่สุด ไม่ใช่ Chris Pine แต่คือ Sybert ในเรื่องคือเท่ห์มากๆ เท่ห์จริงๆ สำเนียงในเรื่องก็แปลกๆ แต่เราชอบ เพิ่งรู้ว่าคนแสดงคือ Casey Affleck เป็นน้องของ Ben Affleck แล้วยังเป็น น้องเขย ของ Joaquin Phoenix ด้วย\n\n- สิ่งที่ไม่ชอบคือ เราแอบเบื่อนิดๆตรงเรื่องราวโรแมนติกของพระเอกกับแฟน นิดๆหน่อยๆก็ไม่ได้แย่อะไร แต่หนังก็พยายามปูเรื่องแหล่ะมั้ง แล้วเป็นเกียรติกับภรรยาของเขาในชีวิตจริงๆด้วย โดยรวมก็เขียนบทมาได้ดีเลยทีเดียว\n\n- ถ้าเทียบฉากที่ทำให้เห็นความเวิ้งว้างของทะเล  In the heart of the sea ทำได้ดีกว่า (แต่ก็ยังไม่ดีเท่าที่ควร)  แต่เรื่องนี้ชนะตรงฉากคลื่นซัด พระเอกขับเรือหนีคลื่นเนี่ยลุ้นจริงๆ\n\n- ถ้าชอบแนวๆ Unstoppable ก็น่าจะชอบอะค่ะ หรือถ้าชอบ U-571 ก็อาจจะชอบเรื่องนี้ด้วย\n\n- โดยรวมสนุกค่ะ ให้ 8.51739215/10\n\n\nแก้ไขข้อความเมื่อ 28 มกราคม 2559 เวลา 21:09 น."}
