{"movie_name": "POLTERGEIST", "text": "เป็นคนไม่ชอบดูหนังผี แต่หนังผีทุกเรื่องที่ดูในปีนี้ มันไม่น่ากลัวสักเรื่อง ๕๕๕ ไม่รู้ว่าบังเอิญรึป่าว\n\nเริ่มกันที่พลอตเรื่อง …เจ้าพลอตครอบครัวย้ายบ้านไปเจอบ้านผีสิง เกือบเอาชีวิตไม่รอด จนต้องพึ่งหมอผีมาช่วย ในสมัยนี้ถือว่าดาษดื่นมากๆ แต่ก็ยังไม่ถึงกับเบื่อ …หนังพลอตเรื่องแบบนี้ยังพอจะขายได้บ้าง นอกจากนั้นสาเหตุของบ้านผีสิงภายในหนังเรื่องนี้ก็นับว่าแตกต่างจากหนังผีอื่นๆ คือบ้านหลังนี้สร้างทับสุสานเก่า (อันที่จริงก็ทั้งหมู่บ้านเลย) และมันก็นำมาซึ่งการถ่ายทอดที่แตกต่างจากหนังเรื่องอื่นๆด้วย\n\nหลายๆอย่างภายในครื่งแรกของหนังเรื่องนี้ ช่วยสร้างอารมณ์ให้เตรียมที่จะกลัว ตกใจ และขวัญผวา …แต่ดันไม่มีฉากน่ากลัว ฉากน่าตกใจ และฉากชวนผวามาสอดรับซะงั้น\n\nนอกจากนั้นการถ่ายทอดที่แตกต่างอย่างแรกคือ การใช้โทรทัศน์เป็นตัวช่วยของเรื่องนี้ จัดว่าแปลกดี และค่อนข้างน่าสนใจ …และจุดจบของทีวีก็ค่อนข้างตลก\n\nการถ่ายทอดที่แตกต่างอีกอย่างนึงคือ การที่บ้านสร้างทับสุสานทำให้มีผีหลายตัว กลายเป็นมวลมหาประชาผี ก่อเป็นม็อบผี แล้วก็บรึ้มกลายเป็นสุดยอดพลังคลื่นเต่า …พลังคลื่นเต่าจริงๆ ครับ …หนังเรื่องนี้ครึ่งหลังนี้ผมสัมผัสได้ว่ามันหนังไซไฟแฟนตาซีชัดๆ …พอคิดได้ดังนั้น หนังเรื่องนี้จึงกลายเป็นหนังคอมเมดี้ไปโดยปริยาย\n\nการแสดงของหลายๆคนในเรื่องดีเยี่ยม โดยเฉพาะ Jane Adams ผู้รับบทเป็นศาสตราจารย์ผู้เชี่ยวชาญทางด้านปรจิตวิทยาที่มาแค่ครึ่งเรื่อง แต่ผมรู้สึกว่าเธออาจจะเด่นกว่าบางคนที่แสดงแทบทั้งเรื่อง\n\n\n\nเรื่องนี้เอาไป 58 คะแนน\n\nอ่านบทวิจารณ์เพิ่มเติมได้ที่ http://wonnee.com/movie/review-poltergeist-%E0%B8%A7%E0%B8%B4%E0%B8%8D%E0%B8%8D%E0%B8%B2%E0%B8%93%E0%B8%82%E0%B8%B1%E0%B8%87%E0%B8%AA%E0%B8%A2%E0%B8%AD%E0%B8%87/\n"}
