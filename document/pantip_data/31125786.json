{"movie_name": "Exit Through the Gift Shop (2010)", "text": "สนุกมาก เป็นหนังสารคดีที่ดูเพลินและได้ความรู้เกี่ยวกับเบื้องลึกเบื้องหลังการทำงาน street art แบบสุดๆ โลกของการสร้างสรรค์งาน graffiti นี่มันช่างเป็นอะไรที่น่าตื่นเต้นและพังค์ร็อคดีจริงๆ(คือดูจบแล้วทำให้เกิดอาการคันไม้คันมืออยากเอาสีสเปรย์ไปเที่ยวพ่นตามกำแพงชาวบ้านชาวช่องเขาบ้าง)\n\nตอนแรกที่หาหนังเรื่องนี้มาดูก็เพราะคิดว่าหนังเรื่องนี้มันเป็นสารคดีเกี่ยวกับ street artist ชื่อก้องโลกอย่าง Banksy แต่ที่ไหนได้ พอดูๆไปปรากฏว่าโฟกัสของหนังเรื่องนี้มันไม่ได้อยู่ที่ตัว Banksy ด้วยซ้ำ มันกลับไปอยู่ที่ตัวไอ้บ้าห้าร้อยผู้เที่ยวเอากล้องวิดีโอไปถ่ายตามติดชีวิต street artist คนนู่นคนนี้จนกลายเป็นการริเริ่มโปรเจ็กต์หนังสารคดีเรื่องนี้ขึ้นมา(โดยไม่รู้ตัว)ตั้งแต่แรกอย่างนาย Thierry Guetta (หรือในฉายาที่เป็นที่รู้จักกันในวงการ street artist ว่า Mr. Brainwash) ต่างหาก\n\nแต่นั่นก็ไม่ได้ทำให้ความน่าสนใจของหนังเรื่องนี้ลดลงเลยแม้แต่นิดเดียว เพราะเอาจริงๆแล้วไอ้นาย Thierry คนนี้นี่แหละคือมนุษย์พันธุ์ที่น่าสนใจที่สุดในหนังสารคดีเรื่องนี้ชนิดที่ street artist ทุกคนในเรื่องที่ว่าแน่ก็ยังต้องชิดซ้าย(ก็ขนาดตัว Banksy เองยังยอมรับเลยว่าตัวตนของนาย Thierry คนนี้นี่แหละคือสาเหตุที่ทำให้เขาตัดสินใจทำหนังเรื่องนี้ขึ้นมา)\n\nในบางแง่(หรือหลายๆแง่) นอกจากจะเป็นสารคดีที่ว่าด้วยวงการ street art แล้ว Exit Through the Gift Shop จึงถือได้ว่าเป็นหนัง character study ของนาย Thierry คนนี้ด้วย แถมพอดูจบคนดูจะยังได้เก็บไปคิดกันต่ออีกว่าสรุปแล้วไอ้หมอนี่ (Thierry) นี่มันบ้าหรือว่าแมร่งเป็นอัจฉริยะกันแน่? (หรือทั้งคู่?)\n\n8.5/10\n\nฝากเพจด้วยนะครับ >>> https://www.facebook.com/appleoneoone\n\n\n\nตัวอย่างหนัง\n\n\nแก้ไขข้อความเมื่อ 18 ตุลาคม 2556 เวลา 13:31 น."}
