{"movie_name": "white god film movie", "text": "ได้ยินใครๆก็พูดถึงหนัง อาบัติ แต่ไว้ก่อน สัปดาห์นี้ผมเลือกไปดูมา 2 เรื่อง ได้แก่ PAN และWhite God\n\n      White God ไปดูอย่างไม่มีข้อมูลใดๆเลย trailerก็ไม่เคยดู ดันเข้าช้า 5 นาทีทำให้ไม่ได้รู้ข้อมูลชื่อและสตูดิโอของผู้สร้างจากเครดิตต้นเรื่อง ช่วงแรกก็งงๆ เพราะหนังไม่ได้พูดอังกฤษและไม่คุ้นภาษาเลย แต่มีซับอังกฤษ+ไทยให้\n     เหมือนจะเป็นดราม่าในครอบครัวอิงการเมือง ดูๆไปเฮ้ย! ไม่น่าใช่แระ บอกเลยว่าหนังดูไม่ง่ายทั้งเนื้อหา ภาษาหนังและปมปัญหาต่างๆ\nหนังตัดสลับกันเล่าเรื่องในมุมมองของลิลี่เด็กสาว และ ฮาเก้น หมาน้อย อย่าไปนึกถึงเหตุผลอะไรนักเพราะมันค่อยexaggerateทีละน้อย เกี่ยวกับเรื่องราวของสิ่งมีชีวิตสองสิ่งที่ผูกพันธ์กันและต่างคนก็มีปัญหาเรื่องราวของตัวเอง\n\n     สรุป พอปรับสมองได้แล้วมันคือ หนังอินดี้เกี่ยวกับคนรักหมาและปัญหาสังคม โดยส่วนตัวคิดว่า นี่คือหนังที่น่าสนใจเรื่องนึงทีเดียว\nซ่อนปมของการกดขี่ การเอารัดเอาเปรียบ แรงกดดันของสังคม จนทำให้ต้องปล่อยหรือใช้ความรุนแรงเป็นการแก้ปัญหา ไม่รู้ว่าสภาพแวดล้อมที่ผู้สร้างเติบโตมาเป็นประเทศที่มีปัญหาชนกลุ่มน้อยหรือศาสนาหรือไม่ เพราะเรื่องราวมีกลิ่นของการเรียกร้องอยู่กลายๆ\n\n     หลังจากกลับบ้านผมจึงค้นหาข้อมูล มันเป็นหนังจากฮังการีได้รางวัลจากเทศกาลหนังมาไม่น้อย (ขอออกตัวก่อนว่าหนังรางวัลอาจไม่ใช่”หนังดี” ในสายตาคนดู) ที่เจ๋งคือ ใช้หมาจริงแสดงและมีการฝึกหมาถูกทิ้งกว่า 6 เดือนก่อนนำมาเข้าฉาก\nในtrailer มีคำว่า Alone, Apart, Afraid… Rise up อืมม มันอธิบายได้ชัดทีเดียว\n\n     แค่นี้พอ เดี๋ยวจะโป๊เกิน อยากดูลองไปดู พารากอนมีฉาย ส่วน SF กับ House ไม่รู้ว่าเข้าไหม\n\n     PAN สนุกมาก เล่าเรื่องปีเตอร์แพนในแบบที่ไม่เคยอ่านไม่เคยดู หนังแอบซ่อนมุขกัดจิกอยู่หลายครั้ง ที่สำคัญ Rooney Mara น่ารักสุดๆเรื่องนี้ และใครเป็นแฟน Huge Jackman คงไม่ผิดหวังกับการรับบทบาทตัวร้ายแบบน่ารัก\n\n\n     เรื่องหน้าจะไปดู The Down หาเพื่อนไปด้วย..\n"}
