{"movie_name": "ภาพยนต์เรื่อง Oblivion", "text": "หลังจากได้ดูรอบพิเศษเมื่อวานก็ต้องบอกว่าหนังเรื่องนี้สนุกและค่อนข้างจะโอเคเลยในฐานะหนังที่ให้ความบันเทิงเต็มเปี่ยม  \n\nถ้าใครเป็นแฟนหนังอย่าง ID4 ผมว่าเรื่องนี้ห้ามพลาด แม้จะไม่ตื่นเต้นและเดินเรื่องสนุกเท่ากับ ID4 แต่ก็ทดแทนด้วยประเด็นแทรก ๆ เล็ก ๆ น้อย ๆ ในเรื่องที่ทำให้หนังน่าสนใจ ไม่ว่าจะเป็นเรื่องความทรงจำที่สูญหาย รักสามเส้า ซึ่งเข้ามาสอดแทรกได้ดี\n\nที่สำคัญหนังเรื่องนี้มุมกล้องและการทำภาพออกมาได้สวยมาก งานออกแบบฉากก็สุดยอด พร้อมดนตรีประกอบที่เข้ากับบรรยากาศเรื่องได้อย่างดี\n\nข้อเสีย คิดว่าหนังเรื่องนี้เหมือนจะเป็นการเอาพล็อตของหนังไซไฟหลายๆ  เรื่องเข้ามายำรวมกัน ไม่ว่าจะ Wall E อารมณ์ของพระเอกที่ต้องคอยดูแลเครื่องมือในโลกตอนต้นเรื่อง\n[Spoil] คลิกเพื่อดูข้อความที่ซ่อนไว้\n\nการแสดงของนักแสดงต่าง ๆ อยู่ในขั้นดีทุกคน ทำให้หนังลื่นไหลไปได้อย่างดี\n\nถ้าให้สรุปหนังเรื่องนี้สำหรับคอหนังไซไฟ ผมว่าไม่ควรพลาด มีโอกาสควรไปดู\n\nแต่ Oblivion ดันมาเข้าอาทิตย์นี้ ก็ต้องดูกันว่าจะได้รับผลกระทบจากกระแสพี่มากหรือไม่ซึ่งก็มองว่าน่าจะมีพอสมควร รายได้ในไทยอาจจะไม่ได้ตามที่ควรจะเป็น ถ้าเข้าในสัปดาห์ที่ไม่ต้องชนหนังที่กระแสดีขนาดนี้\n\n\n"}
