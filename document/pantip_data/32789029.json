{"movie_name": "The Eyes Diary: คนเห็นผี", "text": "The Eyes Diary (2014)\n\n\nหนังผีโรแมนติกดราม่าที่มีเรื่องราวเกี่ยวกับผู้ชายคนหนึ่งที่ทำทุกวิถีทาง เช่น การเอาของคนตายมาไว้ในบ้าน เพื่อที่จะได้เห็นผี เพราะเขาเชื่อว่าจะเป็นการเปิดตาให้เห็นคนรักของเขาที่ตายไป งานกำกับแนวสยองขวัญเรื่องยาวแบบเต็มๆ อีกครั้งของมะเดี่ยวหลังจาก \"คน ผี ปีศาจ\" เมื่อหลายปีก่อน ซึ่งเรื่องนั้นถือว่าเป็นหนังผีที่ดิฉันชอบมาก ยกให้เป็นหนังน่ากลัวอันดับต้นๆ ของไทยเลย\n\nกลุ่มนักแสดงในเรื่อง ไม่ว่าจะเป็นปั้นจั่น โฟกัส เมโกะ และแจ๊ค แสดงได้โอเค จุดอ่อนของเรื่องน่าจะอยู่ที่บทที่ประดักประเดิด มีทั้งดีและแย่ คือคอนเซปต์ดี ชอบบทพูดหลายๆ ประโยคเช่นเรื่องนรกของคนเป็น-คนตาย เรื่องความทรงจำดีๆ ที่ยังตอกย้ำให้คนเป็นเจ็บปวด ฯลฯ แต่รายละเอียดบางอย่างก็ไม่ค่อยสมเหตุสมผล บทสรุปเฉลยปริศนาของพระเอกตอนสุดท้าย พอรู้แล้วก็เฉยๆ อีกทั้งบทยังทำให้เราไม่ค่อยอินกับความรักของตัวเอกเท่าไหร่\n\nจุดสนใจเลยไปตกอยู่ที่ผี-ซึ่งเรื่องนี้มาเต็มมาก อารมณ์หลอนน้อยกว่าคนผีปีศาจ แต่ก็ทำให้หายคิดถึงได้เลย จังหวะตกใจเดาได้บ้างไม่ได้บ้าง อยากกรี๊ดได้กรี๊ดแน่นอน ที่เหนือความคาดหมายคือมุขตลกที่แทรกมาในเรื่อง เป็นช่วงเล็กๆ ที่ให้คนดูผ่อนลมหายใจก่อนจะกลับไปกลัวผีใหม่ได้โอเคเลยค่ะ\n\nคะแนนความชอบ 6.5/10\nติดตามรีวิวของตุ๊ดและอัพเดทข่าวสารหนังได้ที่ [Spoil] คลิกเพื่อดูข้อความที่ซ่อนไว้\n"}
