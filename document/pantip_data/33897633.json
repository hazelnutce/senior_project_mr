{"movie_name": "We Bought a Zoo", "text": "We Bought a Zoo >>> ครอบครัวที่สูญเสียแม่ ซึ่งเพศหญิงเรียกได้ว่าเป็นเพศที่สร้างความสวยงามให้กับโลกใบนี้ ดังนั้นครอบครัวนี้จึงเหมือนกับเสียความสดใสประจำบ้านไป แต่ถูกเติมเต็มด้วยความบริสุทธิ์สดใสของเหล่าสัตว์น้อยใหญ่ พวกมันโหดร้าย ป่าเถื่อน แต่ก็ไม่มีความละโมภ ความชิงชัง ความริษยา ฯลฯ คุณพ่อที่เป็นผู้ปกครองเหลือเพียงคนเดียวของครอบครัวนี้ จึงต้องประคับประคองครอบครัวนี้ให้ผ่านอุปสรรคความอ้างว้างนี้ไปให้ได้ การเลือกบ้านที่มีสวนสัตว์จึงไม่ใช่ความคิดประหลาดๆ แต่คือการเรียกคืนชีวิตชีวาของครอบครัวกลับคืนมา\n\nชอบการคุมโทนของหนังเรื่องนี้นะ จัดแสงได้สว่างสดใส หลายๆฉากที่ลงแสงใส่นักแสดงแบบริมไลท์ ที่ช่วยเสริมอารมณ์ของหนังให้ไปในทางสดใส ร่าเริง\nดนตรีประกอบก็เข้ากับอารมณ์ของหนังมาก และยังช่วยเสริมอารมณ์ในบ้างช่วงให้หนังรู้สึกอิ่มเป็นอย่างมาก\n\nยังมีจุดที่เป็น cliche อยู่บ้าง คือ การสร้างคาแร็กเตอร์ให้ลูกชายเป็นคนดื้อรั้น ลูกสาวจะว่านอนสอนง่าย และจุดที่แปลกๆเกี่ยวกับความรักของลูกชาย รู้สึกว่าฝ่ายหญิงจะรักไวมาไว ไปนิด แต่ทั้งหมดทั้งมวลก็ยังอยู่ในขอบข่ายของความน่ารักชนิดเกินพิกัด จนต้องยอมมองข้ามเรื่องหยุมหยิมพวกนี้ไป\n\nหนังเรื่องนี้ทำให้ผมยิ้มและหัวเราะไปได้ตลอดทั้งเรื่อง ดูจบแล้วก็มีความสุขมากๆเลยฮะ\n"}
