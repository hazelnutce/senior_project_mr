{"movie_name": "ภาพยนต์ไทย", "text": "รูปจาก www.GTH.co.th\n\nเป็นภาพยนต์อารมณ์ดีของGTH ที่ได้ผู้กำกับมือดีอย่างพี่เต๋อ นวพล มากำกับ เรื่องย่อคร่าวๆเป็นเรื่องของ (ซันนี่) หนุ่มฟรีแล๊นซ์ที่ทำงานหามรุ่งหามค่ำ  จนป่วยเป็นโรคประหลาด ด้วยการมีตุ่มขึ้นบริเวณคอและลำตัว ทำให้ต้องไปโรงพยาบาลซึ่งก็ได้พบกับ (ใหม่) คุณหมอสาวสวย วัยใกล้เคียงกัน โดยคุณหมอได้สั่งให้รักษาด้วยวิธีการที่สวนทางกับการทำงานของฟรีแล๊นซ์อย่างสิ้นเชิง\n\nโปรดักชั่น : เรื่องนี้ถูกโปรโมตว่าใช้งบประมาณการถ่ายทำแค่16ล้าน และใช้เวลาเพียงแค่16วันในการถ่ายทำ ซึ่งตัวผมเองได้เข้าไปชมแล้ว ก็ถึงบางอ้อ ว่าทำให้ใช้เวลาถ่ายทำน้อยเท่านี้ ยกตัวอย่าง ฉากสนทนาของตัวละคร โดยปกติ หนังทั่วไป เมื่อมีฉากสนทนาเกิดขึ้น จะต้องแตกshot สลับกล้องไปมา ระหว่างหน้านักแสดงแต่ละคน เปลี่ยนมุมกล้องไปๆมาๆ แต่กับเรื่องนี้ ฉากสนทนาแทบจะทุกฉากเลือกที่จะใช้กล้องตัวเดียว และใช้วิธี Panกล้อง ซ้ายทีขวาที ทำให้น่าจะประหยัดเวลาไปได้เยอะพอสมควร  นอกจากนั้น บทพูดของตัวละคร เรื่องนี้ บทพูดของตัวละครแต่ละตัวเรียบง่ายและน้อยมาก โดยเฉพาะตัวเอกของเรื่องอย่างซันนี่ และ ใหม่  โดยฉากที่ทั้งคู่เจอกันในห้องตรวจ พูดกันน้อยมาก และที่สำคัญหากคุณเข้าไปชมแล้ว คุณจะรู้สึกได้ทันทีว่า บทพูดของซันนี่ น้อยกว่าเสียงในหัวของซันนี่อีก ทำให้ตรงนี้ก็น่าจะประหยัดเวลาในการถ่ายทำได้เหมือนกัน เพราะบทพูดน้อย นักแสดงก็จำง่าย ไม่พลาดเยอะ ประหยัดเวลา\n\nเนื้อหา&ความสนุก : GTH ยังรักษามาตรฐานของหนังฟีลกู๊ดได้เป็นอย่างดี มุขตลกในเรื่องก็ถือว่าผ่าน มีฉากเรื่องเสียงหัวเราะแบบกระจุยกระจาย และ หัวเราะแบบเบาๆ อยู่อย่างต่อเนื่อง แต่ทว่า แก่นของหนังเรื่องนี้ สำหรับตัวผมยังคงถือว่าไม่สุด โดยที่ดูจบก็ออกมาถามกับตัวเองว่า หนังเรื่องนี้ แก่นมันคืออะไร ถ้าจำนำเสนอการทำงานของฟรีแล๊นซ์ ที่ว่าโหด ตัวหนังก็ยังทำไม่โหดถึงขนาดนั้น หรือจะนำเสนอเรื่องของความรักระหว่างคนไข้กับหมอ ยิ่งไปกันใหญ่ เพราะหนังก็ไม่ได้เน้นไปที่ประเด็นความรักเท่าไหร่เลย ทำให้ความสนุกมันไม่สุดยังไงก็ไม่รู้ ดูแล้วไม่อิ่ม บางช่วงดูเหงาๆไปด้วยซ้ำ แต่ดีที่ได้การแสดงขั้นเทพของซันนี่ มาช่วย ทำให้เพิ่มความสนุกเข้าไปอีก\n\nหากจะให้คะแนนหนังเรื่องนี้ ผมขอให้   3.5/5\n\n\nปล.  ตัวอย่างหนังเรื่อง เมไหน ไฟแรงเวอร์ น่าดูมาก\n"}
