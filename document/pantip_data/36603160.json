{"movie_name": "Transformers: The Last Knight", "text": "Transformers: The Last Knight (ไม่สปอยล์เนื้อหาสำคัญ)\n.\nเมื่อโลกต้องเผชิญหน้ากับการจู่โจมครั้งใหม่ ความหวังสุดท้ายของหมู่มวลมนุษย์จึงขึ้นอยู่กับความลับในอดีต กองทัพเครื่องจักรและกลุ่มมนุษย์ที่กุมความลับบางอย่างไว้ จึงกลายมาเป็นศัตรูและวีรบุรุษในสงครามนี้อย่างหลีกเลี่ยงไม่ได้ กำกับภาพยนตร์โดย Michael Bay (Armageddon (1998) และ Transformers (2007))\n.\nเฟรนไชด์ภาพยนตร์สงครามเครื่องจักรที่เดินทางมานานนับ 10 ปี และหลังจากที่ภาคล่าสุด Transformers: Age of Extinction (2014) ประสบความล้มเหลวในด้านเสียงวิจารณ์จากผู้ชมอย่างหนัก ในภาคนี้ทางทีมงานจึงยกเครื่องเปลี่ยนเหล่าผู้เขียนบทใหม่ถึงสามราย ตัวหนังบอกเล่าเรื่องราวต่อเนื่องจากภาคก่อนหน้าถึงการจากไปของตัวละครหลัก พร้อมทั้งบอกเล่าถึงประวัติศาสตร์สำคัญตั้งแต่อดีตกาลที่เผ่าพันธุ์มนุษย์และเครื่องจักรต้องเผชิญหน้ากัน ซึ่งเผยถึงความลับและนำเสนอเรื่องราวของสงครามในช่วงการล่าอาณานิคมได้อย่างน่าตื่นตาตื่นใจ ทว่าประเด็นความสัมพันธ์และความเชื่อมโยงของเหล่าตัวละครในภาคก่อนๆที่ตัวหนังใส่มาและเนื้อหาที่นำเสนอในช่วงต้น กลับถูกละเลยหลังจากนั้นไปอย่างน่าเสียดาย แต่ตัวหนังกลับเชื่อมโยงเรื่องราวสำคัญทั้งหลายในอดีตเพื่อพยายามที่จะขยายเรื่องราวของจักรวาลนี้ต่อไป แม้บทหนังอาจไม่ดึงดูดหรือถูกใจเหล่านักวิจารณ์มากนัก แต่ตัวหนังก็ยังคงวิสัยทัศน์และลายเซ็นของ Michael Bay ไว้อย่างหนักแน่น ไม่ว่าจะเป็นนางเอกที่โครตเอ็กซ์ รถซุปเปอร์คาร์หรูหรา การออกแบบฉากที่งานภาพสวยสด พร้อมทั้งฉากระเบิดภูเขาเผากระท่อมแบบจัดเต็มอีกเช่นเคย และด้วยเทคนิคการถ่ายทำของผู้กำกับรายนี้ ทำให้ตัวหนังเหมาะแก่การรับชมในระบบ IMAX มากเพราะอาจให้มุมมองและอรรถรสที่แตกต่างออกไปพอสมควรครับ\n.\nคะแนนความชอบ : 7/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 25 มิถุนายน เวลา 23:14 น."}
