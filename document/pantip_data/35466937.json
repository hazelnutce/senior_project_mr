{"movie_name": "The Secret Life of Pets", "text": "The Secret Life of Pets (ไม่สปอยเนื้อหาสำคัญ)\n.\nภาพยนตร์แอนิเมชั่นจากค่าย Illumination Entertainment ผู้สร้างตัวละครเจ้าตัวเหลืองสุดป่วนอย่าง Minions ที่มาคราวนี้จะเปิดเผยถึงความลับและการผจญภัยของเหล่าบรรดาสัตว์เลี้ยง ที่ชวนฮาและป่วนรวมทั้งเผยถึงข้อข้องใจเมื่อเจ้านายอย่างเราๆไม่อยู่พวกเขาเล่นซุกซนอะไรกันบ้าง\n.\nภาพยนตร์จากผู้สร้างตัวละครตัวเหลืองสุดป่วนนามว่า มินเนี่ยน ที่ครองใจคนทั้งโลกมาแล้ว กลับมาคราวนี้พร้อมกับเรื่องราวและตัวละครสุดน่ารักแก๊งใหม่ที่พร้อมขยี้ใจและเผยถึงความลับของสัตว์เลี้ยงในชีวิตประจำวันของพวกเรา ตัวหนังออกแบบตัวละครเหล่าบรรดาสัตว์เลี้ยงต่างๆได้อย่างน่ารักและจัดวางฉากหลังเมืองแมนฮัตตันอันเป็นเมืองหลักของเนื้อเรื่องได้อย่างงดงามมากๆ ซึ่งหนังสามารถกระจายบทของแต่ละตัวละครพร้อมบอกเล่าเรื่องราวการผจญภัยได้อย่างลงตัว แม้นว่าพล็อตเรื่องไม่มีความแตกต่างจากภาพยนตร์แนวเดียวกันมากนัก แต่มุกขำขันที่ไม่มากไม่น้อยจนเกินไปรวมถึงความน่ารักใสๆของบรรดาเหล่าสัตว์เลี้ยง ก็สามารถเข้าไปวิ่งเล่นอยู่ในหัวใจของผู้ชมทุกเพศทุกวัยได้อยู่ดีครับ\n.\nMy Score : 7/10\n\n"}
