{"movie_name": "Mission Impossible Rogue Nation", "text": "มันส์มากๆ …ถ้าดูแค่ความมันส์ระห่ำแล้ว ภาพยนตร์เรื่องนี้คงมันส์ไม่เป็นสองรองใครสำหรับปีนี้แน่ๆ\n\nบทภาพยนตร์เรื่องนี้มันทำให้รู้สึกว่าเรากำลังดู การทำภารกิจของหน่วย Impossible Mission Force (IMF) อยู่นะ ไม่ใช่การทำภารกิจของ อีธาน ฮันต์ (Ethan Hunt) …ทุกตัวละครได้รับบท ทุกคนมีบทบาทพอๆกัน ไม่ใช่แค่เอ็กซ์ตร้าเดินผ่านฉาก ไม่ใช่ตัวละครที่มีชื่อแต่ปรากฎตัวภายในเรื่องแค่สามนาที ทำให้รู้สึกว่าทุกตัวละครมีความสำคัญ และทำให้หนังดูลุ้นมากยิ่งขึ้น …เพราะทำให้รู้สึกว่าภารกิจมันไม่ได้ง่ายขนาดที่ว่าทำแค่คนเดียวก็ได้ …มันต้องมีทีมเวิร์ค\n\nพลอตเรื่องที่วางไว้ซับซ้อนพอประมาณ ทำให้ไม่ดูเหมือนว่า Rogue nation เป็นแค่หนังแอคชั่นพังรถ ตะลุยด่านทั่วๆไป …แต่เป็นหนังแอคชั่นที่โชว์กึ๋นด้วย\n\nฉากที่ใช้โปรโมตอย่างฉากปีนเครื่องบิน ซึ่งตอนแรกคิดว่าเป็นไคลแม็กซ์ของเรื่อง กลับกลายเป็นเพียงฉากเปิดเรื่องเพื่อเรียกน้ำย่อยเบาๆเท่านั้น …เอาจริงๆไม่มีความสำคัญต่อเรื่องเลยด้วยซ้ำ …พูดเท่านี้คงเข้าใจได้นะครับว่า หนังเรื่องนี้จะมันส์ขนาดไหน\n\nทุกตัวละครคือยอดเยี่ยมมาก …แต่ตัวละครที่โดดเด่นที่สุด …เอาจริงๆอาจจะโดดเด่นกว่าอีธาน ฮันต์ซะอีก คือ อิลซ่า ฟัลต์ (Ilsa Faust) ที่รับบทโดย Rebecca Ferguson โดยเฉพาะฉากใน Torandot กรุงเวียนนา คือฉากที่ใหญ่มาก และนางเจิดจรัสมาก จริงๆ\n\nเรื่องนี้เอาไป 75 คะแนน\n\nอ่านรีวิวฉบับเต็มได้ที่ http://wonnee.com/movie/review-mission-impossible-5-%E0%B8%9B%E0%B8%8E%E0%B8%B4%E0%B8%9A%E0%B8%B1%E0%B8%95%E0%B8%B4%E0%B8%81%E0%B8%B2%E0%B8%A3%E0%B8%A3%E0%B8%B1%E0%B8%90%E0%B8%AD%E0%B8%B3%E0%B8%9E%E0%B8%A3%E0%B8%B2/\n"}
