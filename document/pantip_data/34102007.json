{"movie_name": "Paddington", "text": "Paddington (2014) : แพดดิงตัน คุณหมีหนีป่ามาป่วนเมือง , Directed by Paul King\n.\nหนังน่ารักสดใสชวนขำที่เล่าเรื่องราวของหมี Paddington จากเปรู สอดแทรกอารมณ์ที่ขับถึงความรู้สึกชวนเหงาและเปล่าเปลี่ยว ของการเป็นคนแปลกแยกต่างเผ่าพันธ์ ผ่านสายตาที่ใสซื่อและบริสุทธิ์ . . . ผลงานการกำกับของ Paul King มือฟีลกู๊ดคอมเมดี้ที่ผ่านงานซีรี่ย์มาแล้วมากมาย\n.\nในด้านวิชวล(งานภาพ)ถือว่าเป็นที่โดดเด่นอย่างยิ่ง กับการเนรมิตรตัวละครอย่างเจ้าหมี Paddington พร้อมทั้งสถานที่อยู่ในป่าเปรู การจับจุดรายละเอียดเล็กๆน้อยๆ ไม่ว่าจะเป็นลักษณะนิสัยใจคอที่แสนซื่อ ให้ออกมาดูน่ารักน่าชัง และน่าเอ็นดูพร้อมๆกัน . . อีกทั้งการเล่นประเด็นของผู้ลี้ภัย(คนต่างถิ่น) ที่จำใจต้องยอมรับชะตากรรมอย่างหลีกเลี่ยงไม่ได้ ถูกสอดแทรกเข้ามาเป็นจังหวะ ทั้งจ่ะจะตรงๆและอ้อมๆอยู่ตลอดเวลา ยิ่งตัวละครอย่าง Henry Brown พ่อผู้รักและห่วงใยในความปลอดภัยของลูกๆ การเข้ามาของคนต่างถิ่นอย่าง Paddington จึงต้องใช้เวลาและการทำความเข้าใจกันอยู่พอสมควร กว่าจะสามารถนำมาซึ่งความไว้เนื้อเชื้อใจและยอมรับกันได้ทั้งสองฝ่าย ในจุดๆนี้ที่ตัวหนังย้ำหนักย้ำหนากับประเด็นอันละเอียดอ่อน จนกลายเป็นจุดแข็งของหนังที่ดีมากทีเดียว ส่งเสริมให้ในบางช่วงบางตอน ถึงกับสามารถชวนผู้ชมให้สัมผัสความรู้สึกเดียวดายร่วมไปกับ Paddington ได้อีกด้วย\n.\nในแง่ของมุขตลกคอมเมดี้ ที่ใช้การเล่นกันแบบจ่ะจะตรงๆ และการนำสไตล์ล้อเลียนของภาพยนตร์ชื่อดังบางเรื่องมาปรับแต่ง ซึ่งมีทั้งที่ทำฮาน้ำตาไหล หรือเฉยๆจนต้องทำหน้าสงสัยว่านี้เล่นมุขแล้วใช่ไหม สับเปลี่ยนกันไปไม่ขาดสาย ซึ่งถือว่าโอเคในระดับการเป็นหนังฟีลกู๊ดครอบครัว ช่วงการดูพร้อมหน้าในระหว่างบ่ายวันหยุดสุดสัปดาห์ และโดยภาครวมองค์ประกอบของหนังก็ไม่ได้มีให้ตำหนิถึงขนาดต้องออกปากบ่น หรือขยับขยายไปได้มากกว่าจนเลิศเลอเพอร์เฟคซะทีเดียว เพียงแต่การวางตัวในทางของตัวเองที่เห็นว่าโอเคแล้วเท่านั้น\n\nผู้เขียน C. Non\n\nMovie Insurgent & เด็กรักหนัง\n\nhttps://www.facebook.com/groups/781806401913101\n\nhttps://www.facebook.com/DekRakNang18\n"}
