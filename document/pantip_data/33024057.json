{"movie_name": "Sex Tape เทปเอ็กซ์เซ็กส์ว้าวุ่น", "text": "[Review] Sex Tape\nเทปเอ็กซ์เซ็กส์ว้าวุ่น\n\nComedy\n\nผู้กำกับ: Jake Kasdan\nดารานักแสดง:  Cameron Diaz\n                  Jason Segel\n                  Rob Corddry\n\nช่วงน้องปลวกเมาท์มอยหนัง\n      ก่อนอื่นต้องบอกว่าฉากในหนังนั้นตามชื่อเรื่องเลยจ้า มีฉากล่อแหลมให้เห็นประปราย ถึงแม้จะเป็นหนังตลก แต่น้องปลวกขอจัดอยู่ในเรท 18+ เด็กและเยาวชนไม่ควรดูนะจ๊ะ\n     หนังเรื่องนี้ไม่รู้ว่าได้ Apple เป็นสปอนเซอร์หรืออย่างไร เพราะใช้ผลิตภัณฑ์และคุณสมบัติของ Apple เป็นเมนหลัก และเอาคุณสมบัติอย่าง Cloud หรือ Siri มาใช้เป็นมุกได้ฮามาก (เนื่องจากน้องปลวกก็ใช้ Apple เหมือนกัน พอดูแล้วขำก๊ากเลย) ในหนังมีมุกเรียกเสียงฮาได้ตลอด โดยเฉพาะฉากตอนจบน้องปลวกฮาที่สุด แต่ก็มีมุกฝืดบ้างสลับกันไป และมีบางจุดที่ไม่ค่อยสมเหตุสมผลเท่าไหร่ แต่มันเป็นหนังตลกเบาสมองนี่เนอะอย่างไปใส่ใจรายละเอียดยิบย่อยมากนักเดี๋ยวจะดูหนังไม่สนุกเอา แต่ที่น้องปลวกชอบเรื่องนี้มากเพราะมันไม่ใช่แค่หนังตลกลามกธรรมดา แต่มันยังแฝงข้อคิดให้กับคนดูด้วย ที่เห็นได้ชัดที่สุดก็คือเรื่องชีวิตคู่ ซึ่งสำหรับน้องปลวกมันเป็นอะไรที่ประทับใจมาก มากล่าวถึงทางด้านดารานักแสดงกันบ้าง ตัวเอกทั้งสองฝีมือระดับพระกาฬอยู่แล้ว แสดงได้ดีสุดๆ ทั้งสีหน้าท่าทางเรียกเสียงฮาได้ตลอด แถมที่น้องปลวกอึ้งคือ คาเมรอน ดิแอช ซึ่งอายุปาไป 40 แล้วหุ่นคุณเธอยังเซี๊ยะอยู่เลยไม่รู้รักษาหุ่นยังไง\n     ใครที่สนใจหนังแนวตลกเบาสมองแบบทะลึ่งตึงตัง ก็ลองหามาดูกันได้นะจ๊ะ ตลกใช้ได้เลยจ้า\n\nคะแนนความชอบส่วนตัว: 8.5/10\n\nCR: IMDb - Sex Tape\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
