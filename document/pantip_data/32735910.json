{"movie_name": "[CR][REVIEW] สบายใจ...ไปดูมาแล้ว \"AUTOMATA\"", "text": "สบายใจ ไปดูมาแล้ว\nเรื่องที่  AUTOMATA\n\nภาพยนต์เรื่องนี้เป็นเรื่องราวเกี่ยวกับโลกในอนาคตอันใกล้ที่รังสีความร้อนทำลายล้างโลกและมวลมนุษย์ไปเกือบหมดสิ้น แต่แล้วโลกก็มีความหวังใหม่ อันได้แก่หุ่นยนต์ที่เรียกว่า \"โอโต้มาต้า\" จะมาช่วยเหลือมนุษย์ในเรื่องต่างๆ แต่ทว่าจู่ๆก็มีความผิดปกติเกิดขึ้นกับหุ่นยนต์บางตัว ลำบากพี่ \"แจ็ค\" เจ้าหน้าที่ประกันภัย ต้องเข้ามาสืบสาวเรื่องราวประหลาดทั้งหมด\n\nด้วยความที่หนังพยายามที่จะทำให้เหมือนหนัง ปรัชญาไซไฟ แต่ก็ทำได้ไม่ถึง จะพยายามทำให้ตื่นเต้นชวนติดตาม แต่ก็ไม่ได้อารมณ์ ด้วยเหตุนี้เองทำให้หนังเรื่องนี้ค่อนข้างล้มเหลวในแง่ของเนื้อเรื่องอย่างมากไปตั้งแต่ต้นจนจบ อีกทั้งด้านอารมณ์ตัวละครก็ไม่ชัดเจนทำให้ไม่อินกับตัวละครอะไรเลย\n\nปัญหาประการสำคัญอีกอย่างที่หนังเรื่องนี้เผชิญก็คือ เนื่องจากโครงเรื่องประมาณ \"โลกแตก\" \"หุ่นยนต์ยึดครองโลก\" \"หุ่นยนต์มีจิตใจนึกคิดเองได้\" เราอาจจะได้เห็นกันชินตาตั้งแต่เด็กจนโต ไม่ว่าจะเป็น THE MATRIX AI I ROBOT และอื่นๆอีกมากมาย ที่เล่นกับประเด็นจำพวกนี้\n\nจึงทำให้หนังเรื่องนี้ต้องถูก \"เปรียบเทียบ\" อย่างช่วยไม่ได้กับหนังที่มีอยู่ก่อน(แถมหนังที่มีอยู่ก่อนก็ทำได้ดีซะด้วย) ทำให้หนังเรื่องนี้ที่แทบจะไม่ได้มีความต่างอะไรเลยกับหนังที่มีอยู่ก่อนหน้าดูแย่ลงไปอีกหลายขุม 55555\n\nแต่ใช่ว่าหนังเรื่องนี้จะมีแต่ข้อเสียซะทีเดียว ตัวหนังเองก็มีสิ่งที่สอดแทรกอยู่บ้างเล็กๆน้อยๆ เช่น สังขารของทุกสิ่งนั้นไม่เที่ยงเสมอ มนุษย์มีสึกหรอ หุ่นยนต์เองก็เช่นกัน หรือแม้กระทั่ง หุ่นยนต์ที่ไร้จิตใจก็อยากจจะมีชีวิตรอด เป็นต้น (ประเด็นพวกนี้ก็มีอยู่ในหนังสมัยก่อนแนวนี้นะ 55555)\n\nเอาเป็นว่า ใครเคยดูหนังแนวๆนี้มาเยอะแล้วก็รอแผ่นดีกว่า ดูในโรงอาจจะไม่คุ้มค่าตั๋วเท่าไหร่ แต่ใครที่ไม่เคยดูแนวนี้มาก่อนอาจจะสนุกได้บ้างไม่มากก็น้อย\nhttps://www.facebook.com/StudioSabuyjai\n"}
