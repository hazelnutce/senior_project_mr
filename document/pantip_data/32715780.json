{"movie_name": "Gone Girl (2014)", "text": "หลังหันไปให้เวลากับการกำกับและโปรดิวเซอร์รายการทีวีซีรี่ส์ชื่อดังอย่าง ‘House of Cards’ อยู่พักใหญ่ ก็ได้เวลากลับมาพร้อมกับหนังที่ดัดแปลงจากนิยายขายดี (อีกครั้ง) David Fincher กับหนังเรื่องใหม่ที่ขึ้นอันดับบ็อกซ์ออฟฟิศในอเมริกา 2 สัปดาห์ซ้อน\n\n'Gone Girl เล่นซ่อนหาย'\n\nเริ่มต้นก็ทำให้เราต้องเคลิบเคลิ้มไปกับสาวผมบลอนด์นัยน์ตาสดใสของ เอมี่ (Rosamund Pike) ที่สะกดเอาไว้อยู่หมัด ในบทบาทของภรรยาสาวสุดสวยของ นิค (Ben Affleck) ที่ดูเหมือนว่าจะไปด้วยกันได้ดี\n\nแต่อยู่กันมาหลายปี อยู่ดีๆ ก็หายตัวไป\n\nเป็นเรื่องน่าฉงนที่สามีภรรยาที่อยู่กินด้วยกันมา ไม่มีทางที่เมื่อภรรยาหายตัวไปแล้วสามีจะไม่สงสัยในปัจจัยแวดล้อมบางสิ่งบางอย่าง สิ่งหนึ่งที่สร้างความแปลกประหลาดให้กับคดีเมียหายครั้งนี้ ก็คงจะเป็นเกมปริศนาที่สองสามีภรรยามักจะใช้เล่นกัน และมันถูกทิ้งเอาไว้เพื่อจุดประสงค์บางอย่าง นอกจากนี้ ปุมหลังและความมีชื่อเสียงของภรรยาเองก็เป็นส่วนหนึ่งที่ทำให้เหตุการณ์มันเป็นไปเช่นในหนัง\n\n\nการดำเนินไปของ ‘Gone Girl’ อาจดูนิ่งกว่าที่เคย แต่ก็ยังคงสร้างบรรยากาศกดดันและไม่ไว้วางใจได้ตลอดทั้งเรื่อง ดูแล้วต้องร้องในใจว่า “เช้ดดด…ด” เล่นเอาอึ้งอยู่หลายหน อึดอัดเล็กน้อย สงสัยมากหน่อย อาจจะยังไม่พีคเท่าเรื่องก่อนหน้า\n\nแต่ ‘Gone Girl’ ก็ยังน่าบอกต่อแนะนำให้ลองเข้าไปดูกันในโรงแหละครับ\n\nGone Girl เล่นซ่อนหาย | http://bit.ly/1sPrckC\n"}
