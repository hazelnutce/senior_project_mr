{"movie_name": "Cinderella ซินเดอเรลล่า", "text": "‘Cinderella’ ภาคนี้ นำเสนอให้เราได้รู้จักกับที่มาของสาวใช้ก้นครัวในบ้านตัวเองว่า ก่อนหน้านั้นเธอมีชีวิตเป็นอยู่อย่างไร ทำไมวันนึงเธอจึงกลายเป็นเพียงคนรับใช้ในบ้านที่มีแม่เลี้ยงกับลูกสาวอีกสองคนไปได้ มุมดราม่าที่อาจเชื่อยากจะพบเจอได้จริง แต่ถ้ามองว่ามันคือหนังแฟนตาซี มันไม่ต้องคิดว่าอะไรจริงจังขนาดนั้นก็ได้มั้ง\n\n\nและแล้วสาวน้อย เอลล่า ก็ได้พบกับเจ้าชาย ความสัมพันธ์ระดับรักแรกพบนำไปสู่งานกาล่าในวังใหญ่ ฉากเต้นรำที่สวยงามเกินบรรยายได้บังเกิดขึ้น ผมว่าไม่ใครก็ใครต่างก็ต้องหลงเคลิ้มไปกับฉากนี้ ทั้งความสง่างามของซินเดอเรลล่าในชุดสีน้ำเงินที่ออกแบบมาอย่างน่าชื่นชม ทั้งลีลาการเต้นและการแพนกล้องอย่างนุ่มนวล\n\nเป็นจุดขายของหนังเรื่องนี้เลยก็ว่าได้\n\nการแสดงอันน่าทึ่งประกอบชุดอันบรรเจิดของ Cate Blanchett  ทำให้เธอโดดเด่นเทียบเท่าเอลล่า อีกหนังยังพยายามสรรหาความมีเหตุผลบางอย่างแทรกใส่เขาไปในนิทานที่ใช้คนแสดง\n\nสร้างมิติให้เพิ่มขึ้นได้อย่างแยบยล\n\nCinderella ซินเดอเรลล่า | http://bit.ly/1F3eu6Z\n"}
