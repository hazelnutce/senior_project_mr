{"movie_name": "Bad Neighbors เพื่อนบ้านมหา(บรร)ลัย", "text": "[Review] Bad Neighbours\nเพื่อนบ้านมหา(บรร)ลัย\n\nComedy\n\nผู้กำกับ: Nicholas Stoller\nดารานักแสดง:  Seth Rogen\n                  Rose Byrne\n                  Zac Efron\n\n\nช่วงน้องปลวกเมาท์มอยหนัง\n       ในตัวอย่างนั้นจะออกแนวเป็นหนังตลกไร้สาระและออกจะไม่ค่อยน่าดูสักเท่าไหร่ แต่ถ้าลองให้โอกาสกับหนังเรื่องนี้ ลองหยิบมาดูสักหน่อยจะพบว่าหนังเรื่องนี้สนุกใช้ได้และมีอะไรดีๆมากกว่าที่คิด\n     ในด้านเนื้อเรื่องนั้นถึงแม้จะเป็นเนื้อหาที่แสนเรียบง่ายและไม่ค่อยสมเหตุสมผลไปบ้าง แต่ก็มีมุกตลกให้ขำกันตลอดทั้งเรื่อง ซึ่งทำให้ดูจนจบก็ไม่รู้สึกเบื่อ ซึ่งมุกส่วนใหญ่จะออกไปทางแนวหยาบคาย ล้อเลียน หรือแนว 18+ คล้ายๆหนังแนว American Pie (แต่บางมุกน้องปลวกก็ไม่ค่อยเข้าใจเท่าไหร่)\n     แต่ตัวหนังไม่ได้มีเพียงแค่มุกตลกขำขันให้ฮาจนท้องแข็งอย่างเดียว แต่มันกลับแทรกข้อคิดเข้าไปด้วยไม่ว่าจะเรื่องมิตรภาพระหว่างเพื่อนมหาลัย มิตรภาพระหว่างเพื่อนบ้านหรือคนรอบข้าง และยังมีข้อคิดเรื่องครอบครัว การเป็นพ่อแม่คน ซึ่งน้องปลวกว่าหนังเรื่องนี้ทำออกมาได้ดีมาก แต่เสียดายตรงที่ตอนจบมันห้วนๆไปนิด รู้สึกมันยังไม่สุดยังไงไม่รู้\n     มาทางด้านนักแสดง ซึ่งต้องบอกเลยว่าทุกคนแสดงได้ดีมาก ยิ่งนายเซธ และโรส ในมาดของคู่สามีภรรยาที่ยังไม่ยอมแก่ ยังอยากสนุกกับชีวิตอยู่ และในมาดของพ่อแม่มือใหม่ที่ต้องการให้ครอบครัวมีความสุข สมบูรณ์พร้อมมากที่สุด ถือว่าแสดงได้สมบทบาทดี ส่วนนายแซค บอกได้เลยว่า.. ทั้งหล่อทั้งหุ่นแซ่บมาก!!! นึกๆแล้วก็อยากซับน้ำลาย ซี๊ด!!!\n     สุดท้ายนี้ถ้าใครหาหนังตลกเบาสมองมาดูซักเรื่องก็ลองหยิบเรื่องนี้มาดูกันได้นะจ๊ะ เมื่อดูแล้วคุณจะรู้เลยว่านอกจากตลกมากๆแล้วมันยังมีอะไรมากกว่าที่คุณคิด\n\nคะแนนความชอบส่วนตัว: 8/10\n\nCR: IMDb - Bad Neighbours\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n\nแก้ไขข้อความเมื่อ 24 ตุลาคม 2557 เวลา 22:33 น."}
