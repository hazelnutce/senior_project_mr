{"movie_name": "Star Wars: The Force Awakens", "text": "ออกตัวไว้ก่อนว่าไม่ได้เป็นสาวกของ Series Star Wars หนัง 3 ภาคแรก (Episode 4 - 6) ก็หลับไปหลายตื่นกว่าจะดูจนจบ ส่วนยุคของ Episode 1 – 3 ก็เคยดูแบเต็มๆแค่ Episode 1 เท่านั้น\n\n\n\nThe Force Awakens เริ่มเรื่องราวใหม่ของตัวเอง ในช่วงเวลา 30 ปีหลังจาก Episode 6 แต่ไม่ว่าจะผ่านไปกี่สิบปี หนังก็ยังว่าด้วยการต่อสู้ระหว่างความดี (ด้านสว่างของพลัง) และ ความชั่ว (ด้านมืดของพลัง) ไม่ต่างจาก 3 ภาคแรก\n\n\n\nเรื่องราวโดยสรุปของหนังคือการตามหา Luke Skywalker (Mark Hamill) Jedi คนสุดท้าย ทั้งจากฝ่าย First Order ภายใต้การบัญชาการของ Kylo Ren (Adam Driver) และฝ่ายต่อต้าน First Order อันมี Leia (Carrie Fisher) เป็นแกนนำ\n\n"}
