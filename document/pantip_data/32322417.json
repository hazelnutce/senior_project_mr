{"movie_name": "Dawn of the Planet of the Apes - รุ่งอรุณแห่งอาณาจักรพิภพวานร", "text": "เป็นอีกหนังภาคต่อที่สนุกและดีแบบไม่ผิดหวังเลย ถึงแม้โดยรวมจะชอบภาคแรกมากกว่า แต่ภาคนี้ก็ดีไม่แพ้กันเลยแหละ\n\nภาคนี้บทหนังเยี่ยมมาก ค่อยๆปูเรื่องและไล่ต้อนผู้ชมให้ไปยังจุดพีคของหนังได้อย่างมีกึ๋น ตลอดเวลาที่ดูรู้สึกน่าติดตามและเอาใจช่วยลิง (ซะอย่างนั้น) ดูภาคนี้แล้วเกลียดมนุษย์ยังไงไม่รู้ ฮ่าๆ\n\nบทหนังเยี่ยมไม่พอ บทพูดของซีซาร์ และการกระทำแต่ละอย่าง มีนัยยะแฝงเสมอ ซึ่งเหมาะสมกับความเป็นผู้นำจริงๆ ซีซาร์ตัวน้อยจากภาคก่อน มาภาคนี้ยิ่งใหญ่กว่าเดิมเยอะ ผมชอบบทพูดซีซาร์ในภาคนี้มากๆ\n\nฉากแอ๊คชั่นมีไม่เยอะมากนัก อาจจะไม่มีมุมกล้องที่หวือหวานัก หรือแอ๊คชั่นพริ้วลุ้นระทึกจนลืมหายใจ แต่เท่าที่มี ก็มาถูกที่ถูกเวลาจริงๆ มีมากพอที่ทำให้รู้สึกอิ่มใจเมื่อหนังจบเหมือนกันนะ\n\nCG และท่าทางของลิง ภาคนี้สุดยอดดดด ดูจนลืมไปว่านี้คือ CG (บางฉากอาจใส่ชุด) ทำไมมันเนียนขนาดนี้ สีหน้าลิงโคตรสื่ออารมณ์ ไม่รู้ว่า แอนดี้ เซอร์กิส จะได้เข้าชิง ออสก้าร์ไหม\n\nสิ่งที่ขัดใจอยู่เล็กๆก็คือ ตัวพระเอก นางเอก นี่แหละ เพราะนอกจากฝั่งลิงแล้ว ตัวละครมนุษย์ก็ใหม่หมด แต่จากหน้าตาแล้วมันดูธรรมดาไปนิด ไม่ค่อยมีเสน่ห์เท่าไร (สงสัยไปเทียบกับ เจมส์ ฟรังโก้ แหละ) แต่ไม่ได้บอกว่าเล่นไม่ดีนะ แค่รู้สึกขัดใจเล็กๆ เพราะนอกจากพระเอกแล้ว ตัวอื่นก็แทบไม่เด่นอะไรเลย\n\nภาคนี้บทดี บทพูดก็เยี่ยม มีหลายๆอย่างให้แง่คิดแทรกแฝงมาตลอดในการกระทำของซีซาร์ อาจจะมีบ้างตอนแรกๆของหนังที่รู้สึกอืดๆไปนิด แต่ผมชอบดูวิถีชีวิตของลิงในเรื่องนี้แฮะ ยืดกว่านี้ก็ยอมนะ ฮ่าๆ\n\nสรุปแล้วใครชอบภาคแรก ก็ไปดู ซีซาร์ของพวกคุณกันได้เลย ไม่ถึงขั้นผิดหวัง เดินคอตก และไม่อยากดูภาคสามแน่ๆละ แต่ถ้าคุณไม่เคยดูภาคแรกมาก่อน ขอแนะนำให้ดูซะก่อน เพราะหลายอย่างในหนังมันปูมาจากภาคแรกเหมือนกันนะ ดูก่อนแล้วจะอิน เชื่อผม\n\nปล. มีไม่กี่เรื่องของหนังภาคต่อ ที่จะใช้คำว่า \"ดี\" และ \"สนุก\" ได้ และเรื่องนี้คือ 1 ในนั้น\n\n\nแก้ไขข้อความเมื่อ 14 กรกฎาคม 2557 เวลา 17:44 น."}
