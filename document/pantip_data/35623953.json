{"movie_name": "Operation Avalanche", "text": "Operation Avalanche - (8/10)\n__________________________________\n.\n\"หนังเรื่องนี้มีอะไรมากกว่าที่คุณเห็น\"\n\n.\nOperation Avalanche เป็นหนังที่ Matt Johnson กำกับเองและเล่นเป็นนักแสดงเองด้วย ซึ่งเนื้อเรื่องหลักๆจะพูดถึง ภารกิจลับที่แฉว่านาซ่าไม่เคยได้ลงไปแตะที่ผิวดวงจันทร์ แต่จัดฉากทุกอย่างขึ้นมา บอกเลยว่าตอนดูจบก็คิดนะว่า เอ้ะ หรือว่าเราไม่เคยได้เหยียบบนดวงจันทร์จริงๆ เพราะหนังเรื่องนี้มันช่างสมจริง และน่าคิดตามอย่างน่าเหลือเชื่อ\n.\nหนังดำเนินเรื่องผ่านการใช้มุมมองแบบ hand held เสมือนเราเป็นตากล้องที่คอยติดตามตัวพระเอกตลอดเวลา ซึ่งบอกเลยว่า hand held ในเรื่องนี้ดีมาก ไม่รู้สึกมึนแต่อย่างใด เพราะที่ผ่านมาการใช้มุมกล้องแนวนี้อย่าง Hardcore Henry นี้ทำให้แทบอ้วกแตกกันเลยทีเดียว ซึ่งจริงๆ ตอนนี้ในโรงก็มีเรื่องอย่าง Blair witch ที่ดำเนินเรื่องด้วยวิธีเดียวกัน แต่แอดยังไม่ได้ไปดู ก็แอบลุ้นให้มันไม่ออกมามึนงงจนเกินไป\n.\nหนังมีการเซ็ทฉาก ฟิลเตอร์ต่างๆให้เราอยู่ในยุค 60s ได้ดีทีเดียว รวมไปถึงการโชว์ให้เห็นถึง process ที่พระเอกริเริ่มภารกิจนี้จนถึงตอนจบ มันมีรายละเอียดเล็กๆน้อยๆมากมายที่ไม่สามารถมองข้ามไปได้เลยทีเดียวซึ่งมันทำให้ดูน่าสนใจและมีเสน่ห์มากๆเลย การดำเนินของเรื่องผ่านตัวละครต่างๆยังสมจริงมากๆอีกด้วย เพราะนอกจากหนังที่กลุ่มพระเอกได้พยายามสร้างขึ้นมาแล้ว ยังมีปัญหาด้านอื่นๆอีกด้วย ซึ่งมันทำให้เราเชื่อจริงๆว่า นี่คือชีวิตของเหล่ากลุ่มคนที่ต้องหลบซ่อน ทำสิ่งที่อาจจะเรียกได้ว่าปิดทองหลังพระเลยก็เป็นได้ ความยากลำบากในการใช้ชีวิตในโลกของความลับ เมื่อคุณเป็นคนที่รู้ความลับที่ยิ่งใหญ่ที่สุดของประเทศ คุณจะทำอย่างไร\n.\nหนังอาจจะเอื่อยไปหน่อยในช่วงแรกๆ แต่พอเริ่มเข้าประเด็นก็เริ่มสนุกขึ้นอย่างเห็นได้ชัด ยังไม่รวมฉากลุ้นระทึกในตอนท้ายที่ทำออกมาได้ดีมากๆ มันดูสมจริง ลุ้นระทึกอย่างที่สุด\n.\nOperation Avalanche - 8/10\n\nสามารถติดตามอ่านรีวิวของผมต่อได้ที่เพจเฟซบุ้ค : โต๊ดราฟตัวนั้น\nhttps://www.facebook.com/โต๊ะดราฟตัวนั้น-239365489759379/\n"}
