{"movie_name": "The Double (2014)", "text": "- ดูเรื่องนี้แล้วทั้งสงสารและหมั่นไส้ Jesse Eisenberg ในคราวเดียวกัน เพราะหนังเรื่องนี้มันเป็นหนังเกี่ยวกับ doppelgänger ที่มี Jesse Eisenberg สองคน คนหนึ่งหลุดมาจาก Zombieland ส่วนอีกคนหนึ่งหลุดมาจาก The Social Network\n\n- ถ้าผลงานกำกับชิ้นก่อนของ Richard Ayoade อย่าง Submarine ได้แรงบันดาลใจมาจากหนังอินดี้ของ Wes Anderson (โดยเฉพาะ Rushmore) เรื่องนี้ก็คงจะได้แรงบันดาลใจมาจากหนังเซอร์เรียลของ Terry Gilliam (โดยเฉพาะ Brazil)\n\n- นอกจากการกำกับศิลป์ของหนังที่เวียร์ดได้ใจแล้ว ส่วนตัวรู้สึกชอบสไตล์การจัดแสงของหนังเรื่องนี้มากๆ มันทำให้รายละเอียดในแต่ละฉากของหนัง(โดยเฉพาะสีหน้าลูกหมาหิวนมของ Eisenberg) ดูโดดเด่นแบบสุดๆ\n\n- แต่สิ่งที่ทำให้ตัวเองทึ่งเสียยิ่งกว่าการแสดงของ Eisenberg และ/หรือการกำกับของ Ayoade คือการที่เรื่องนี้ Mia Wasikowska มีเสน่ห์มาก\n\n- ตอนจบของหนังเจ๋งมาก คือหนังมันทำตัวเป็นหนังจิตวิทยา-เขย่าขวัญ(ผสมตลกร้าย)มาทั้งเรื่อง แต่ตอนจบของหนังมันโยงไปเข้ากับเลิฟสตอรี่ของคู่พระ-นางได้เฉยเลย\n\n- แต่โดยรวมแล้วก็ยังชอบ Submarine มากกว่าเรื่องนี้นะ คือไม่ได้จะว่าเรื่องนี้ไม่ดี เพียงแต่ส่วนตัวอินกับตัวละครและเนื้อเรื่องของ Submarine มากกว่า(พูดง่ายๆคือหนังมันดีกันคนละแบบ)\n\n8.0/10\n\n\n\nตัวอย่างหนัง\n\n\nป.ล. ฝากเพจคุยเรื่องหนัง,เพลง,เกม,การ์ตูนแบบจิปาถะแบบตามใจตัวเองของผมด้วยนะครับ >>> https://www.facebook.com/appleoneoone\n"}
