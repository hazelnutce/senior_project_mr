{"movie_name": "The Equalizer @ Paragon IMAX", "text": "[Spoil] คลิกเพื่อดูข้อความที่ซ่อนไว้\n\nRobert McCall (Denzel Washington) คือชายผู้ที่หันหลังให้กับอดีตอันแสนเจ็บปวด\nโดยการแกล้งตาย แล้วมีชีวิตใหม่แบบเรียบง่ายใน Boston\nจนกระทั่งได้พบกับโสเภณีในนาม Teri (Chloe Grace Moretz)\nถูกทำร้ายจนบาดเจ็บสาหัส ด้วยความสามารถที่มี บวกกับความเชื่อในการทำดี\nทำให้ Robert ต้องลุกขึ้นสู้เพื่อปราบความอยุติธรรมในสังคม\nและไม่มีอะไรขัดขวางเขาได้ แม้กระทั่ง Teddy หรือ Nikolai (Marton Csokas)\nมือขวาของ Vladimir Pushkin เจ้าพ่อมาเฟียรัสเซีย\nที่ควบคุมธุรกิจผิดกฎหมายทุกประเภทในอเมริกา\nและมีเส้นสายนักการเมืองท้องถิ่น และเจ้าหน้าที่ตำรวจเป็นจำนวนมาก\n\nในช่วงแรก หนังอาจจะดูอืดอาดไปบ้าง แต่ก็ทำให้เราเข้าใจตัวละครนำมากขึ้น\nDenzel Washington ยังคงฝากลวดลายความเก๋าได้อย่างยอดเยี่ยม\nและด้วยการันตีออสการ์ 2 รางวัล รับรองว่าไม่ผิดหวังแน่นอน\nMarton Csokas ก็แสดงความเป็นตัวร้ายได้อย่างเข็ดฟัน\nแม้ว่าจะตายง่ายไปหน่อยก็ตาม\n\nฉากแอคชั่นถือว่าทำได้ดีเลยทีเดียว\nเน้นความเชื่องช้า มาน้อย แต่หนักหน่วง\nโดยอาจจะต่างจาก John Wick ไปบ้าง\nที่เน้นความเร็ว และแรง จนอาจจะลายตา\nแต่กับเรื่องนี้แล้ว การเคลื่อนไหวของตัวละคร\nดูสมจริง และเป็นธรรมชาติกว่ามาก\nถึงขนาดที่ว่า กระเดือกแหก เลือดสาดกระจายกันเลยทีเดียว\n\nโดยรวมถือว่าเป็นการนำเอา TV Series มาขึ้นจอได้อย่างสมศักดิ์ศรี\nอาจเป็นเพราะความเข้าขากันของตัว Denzel Washington กับ Antoine Fuqua เอง\nที่เคยผ่านงานอย่าง Training Day ที่ทำให้ Denzel Washington\nได้รับรางวัลออสการ์ สาขานักแสดงนำชายยอดเยี่ยมมาแล้ว\nและขอแนะนำว่า ให้รับชมในระบบ IMAX เพราะจะได้เห็นภาพมุมกว้าง\nได้อย่างเต็มอารมณ์ และฉากแอคชั่นแบบเต็มอิ่ม\n\nคติสอนใจ\n1. คนเราทุกคนล้วนมีโอกาสที่สองให้แก้ตัวเสมอ หากเพียงต้องตั้งใจค้นหา แล้วไขว่คว้ามันมาให้ได้\n2. เงินทองไม่สามารถซื้อได้ทุกอย่าง แม้กระทั่ง \"สันติภาพ\"\n3. หากเราคิดว่าเราเก่งที่สุดแล้ว จงคิดใหม่ เพราะยังมีคนที่เก่งกว่าเราอีกเป็นล้าน ดังสุภาษิตจีนที่ว่า \"เหนือฟ้ายังมีฟ้า\"\n4. คนทำดีจะได้ดีแก่ตัว แต่คนทำชั่วจะไม่มีวันได้ดีไปตลอดชีวิต\n5. เนรคุณ คือคุณสมบัติของสัตว์เดรัจฉาน\n\nแก้ไขข้อความเมื่อ 31 ตุลาคม 2557 เวลา 09:20 น."}
