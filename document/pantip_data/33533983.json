{"movie_name": "Big Game", "text": "มินิรีวิว Big Game เกมล่าประธานาธิบดี (ไม่สปอยล์)\n.\n“หนังถ่ายทอดเรื่องราวการต่อสู้ของพรานน้อยและภารกิจช่วยเหลือประธานาธิบดีได้อย่างกลมกล่อม รูปแบบการบอกเล่าพัฒนาการของตัวละครและการจิกกัดอเมริกาชวนอมยิ้มแต่ดุดันได้ใจ”\n.\nเมื่อเครื่องบิน แอร์ ฟอร์ส วัน ถูกเหล่าผู้ก่อการร้ายยิงตกในป่าแห่งหนึ่ง ทำให้ประธานาธิบดีคนสำคัญของสหรัฐอเมริกา (แซมมูแอล แจ๊คสัน) ต้องหนีเอาตัวรอด พร้อมรับการช่วยเหลือจากเด็กหนุ่มท้องถิ่นวัย 13 ปีนามว่า โอสคาริ (ออนนิ ทอมมิล่า) ที่เข้าป่าเพื่อพิสูจน์ความเป็นชายชาตรีตามขนบประเพณีโบราณของเผ่า จากภารกิจล่ากวางเพียงหนึ่งตัว โอสคาริกลับพบกับชายผู้ทรงอำนาจที่สุดในแผ่นดิน ผู้ปรากฏกายจากห้องดีดตัวจากเครื่องบิน ท่ามกลางผู้ก่อการร้ายตัวฉกาจที่ไล่ล่าประธานาธิบดีใน \"เกมล่าชีวิต\" ที่เดิมพันด้วยรางวัลมหาศาล ทั้งสองคนต้องจับพลัดจับผลู แท็คทีมร่วมมือกันเพื่อหลบหนีการตามล่านี้ให้จงได้! ขณะที่เจ้าหน้าที่เพนตากอนเร่งตามหาประธานาธิบดี งานนี้ขึ้นอยู่กับประธานาธิบดีและเพื่อนร่วมทีมตัวจ้อยแล้วว่า พวกเขาจะพิสูจน์ฝีมือเฉพาะตัวและเอาชีวิตรอดใน 24 ชม. ที่เปี่ยมไปด้วยอันตรายนี้ไปได้อย่างไร?! (Cr.majorcineplex.com)\n.\nภาพยนตร์แอคชั่นที่มีรูปแบบการนำเสนอแปลกใหม่และน่าสนใจ ตัวหนังได้บอกเล่าเรื่องราวผ่านตัวละครหลักสองตัวที่มีภารกิจเฉพาะของตน ก่อนต้องมาร่วมชะตาการไล่ล่าสุดระทึก การบอกเล่าเรื่องราวของตัวละครแต่ละตัวแม้ต้องแบ่งตามเส้นคั่นเวลาแต่สามารถเข้าถึงเนื้อหาและสภาพจิตใจได้โดยง่าย ด้านงานภาพจัดได้ว่ายอดเยี่ยมไม่แพ้บทหนัง การนำเสนอภาพมุมสูงสามารถแสดงถึงลักษณะภูมิประเทศและชวนให้เข้าถึงการไล่ล่ามากยิ่งขึ้น แม้จะเป็นภาพยนตร์แอคชั่นแต่ก็ไม่ซีเรียสจริงจังเกินไป เนื่องจากหนังได้ใส่เรื่องราวของตัวละครและการเสียดสีอเมริกาได้อย่างน่ารักน่าชัง\n.\nMy Score : 8.0/10\n\n"}
