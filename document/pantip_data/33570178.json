{"movie_name": "Little Forest: Summer/Autumn", "text": "ในที่สุดผมก็ได้สัมผัสกับชีวิตสโลว์ไลฟ์จาก ‘Little Forest: Summer & Autumn’ หนังที่สร้างจากมังงะผลงานของไดสุเกะ อิงาราชิ เรื่องนี้เข้าจนได้\n\nเรื่องราวมันเริ่มขึ้นตรงที่ว่า สาวน้อยหน้าตาน่ารักคนหนึ่ง อิชิโกะ (Ai Hashimoto/ไอ ฮาชิโมโตะ จาก ‘The World of Kanako’) ที่ย้ายไปใช้ชีวิตอยู่ในเมืองสุดจะเล็กๆ เมืองหนึ่งในญี่ปุ่น ด้วยเหตุผลกลใดไม่มีคนดูคนใดรู้ แต่ดูเธอจะมีความสุขกับชีวิตแบบนั้นมาก\n\nบ้านของเธอตั้งอยู่บนเนินเขา เป็นบ้านหลังเล็กสองชั้น (เอ..หรือชั้นครึ่งนะ) ทั้งเรื่องเกือบจะเหมือนมีเธออยู่เพียงคนเดียว ทั้งทำนา ปลูกผัก เลี้ยงเป็ด ตกปลา และก็นำมาทำอาหารกินเอง หลากหลายเมนูที่หยิบมาทำ หนังเจาะมาทุกเม็ดในการทำแต่ละเมนู ตัดต่อแบบเรียบๆ ง่ายๆ สไตล์ญี่ปุ๊นญี่ปุ่น ขนาดที่ผมเพิ่งทานข้าวมาหยกก่อนเข้าโรง ยังต้องยอมรับว่า “หิว” อีกรอบ\n\n\nดูหนังแล้ว ผมประทับใจมาก ด้วยองค์ประกอบที่พร้อมทั้ง\n\n- นางเอก เพื่อนนางเอก น่ารักมาก\n- งานภาพนับว่าสวยมาก\n- เพลง/ดนตรีประกอบเพราะมาก\n\nแล้วคุณจะต้องนั่งดูหน้านางเอกพร้อมฟังเพลงไปจนจบเหมือนผมแน่นอน\n\nLittle Forest: Summer & Autumn |  http://bit.ly/1za4GZe\n"}
