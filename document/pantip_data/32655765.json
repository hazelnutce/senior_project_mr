{"movie_name": "The Maze Runner", "text": "โดยทั่วไป: The Maze Runner บทภาพยนตร์ออกมาดี และการตัดต่อให้ \"จังหวะ\" ของการเล่าต่อกันที่ดี ไม่ทิ้งคนดู ไม่หนืด หนังรวมออกมาข้นใช้ได้ ไม่มีจุดไหนถูกกลืนไปเปล่า ๆ และดนตรีก็สนับสนุนงานภาพได้ดี\n\nหนังนำเสนอประเด็น: \"ความกลัว-ความสิ้นหวัง\" ผ่านหน้าหนังที่แบ่งเป็น นอก maze VS. ใน maze\n(นอก maze คือกลาง maze นะครับ)\nโดยมีตัวละครสำคัญที่สะท้อนประเด็นหลักฝั่งใน maze คือ \"Grievers\" (คำว่ากรีฟ grieve แปลว่า ความสิ้นหวัง, อาดูร, หม่นหมอง, หดหู่, โศกเศร้า, โศกา ..ซึ่งกรีฟเวอร์จะหมายถึงตัวละครที่เป็นผู้มอบความสิ้นหวังนั้นแก่ผู้อื่น ซึ่งจะมีทั้งใน maze และนอก maze)\n\nตัวละครนี้นอก maze [Spoil] คลิกเพื่อดูข้อความที่ซ่อนไว้ นั้นเล่นยันบทตอนท้ายส่งผลกระทบเป็นความตายของตัวละครที่อาุยุน้อยสุดในหนัง [Spoil] คลิกเพื่อดูข้อความที่ซ่อนไว้ และสร้างความสูญเสียทางจิตใจอย่างใหญ่หลวงต่อตัวละครหลัก [Spoil] คลิกเพื่อดูข้อความที่ซ่อนไว้, ตัวละครหลักก่อนจะเข้า maze ครั้งสุดท้าย ได้บอกกับตัวละครที่เป็น Griever ในกลุ่มประมาณว่า [Spoil] คลิกเพื่อดูข้อความที่ซ่อนไว้ อันเป็นการย้ำประเด็นหลัก ก่อนที่จะเดินเรื่องเข้าสู่ช่วงท้ายโดยไม่กลับมาฝั่งทุ่ง เข้าสู่ maze เพื่อออก.)\n\nในหนังจะให้น้ำหนักกับ Grievers ค่อนข้างมากในทางคำเล่าลือซึ่งสร้างทั้งความกลัวและความสิ้นหวังปกคลุมบรรยากาศไปทั่ว และโดยชัดเจนคือความซับซ้อนของ Maze ไม่ได้น่าหวาดหวั่นเท่ากับความจริงที่ว่า..มันมีตัว Grievers อยู่ในนั้น ..ความสิ้นหวังต่างหากที่ทำให้คนเราเลือกจะไม่ก้าวขา ส่วน Maze จะมีทางออกหรือไม่ ไม่ใช่ประเด็นสำคัญ ตราบเท่าที่หาทางให้ชีวิตสามารถดำรงและดำเนินไปได้วันต่อวัน ชีวิตมี = เวลามีถมเถที่จะหาทางออก \"ถ้าจะออกไปน่ะนะ\".\n\nอนึ่ง - หนังสือฉบับแปลและบทพากย์ไทย แปลคำเรียกตัว Grievers ไว้ว่า \"โศกา\".\nหลายท่านอาจไม่ชอบนัก แต่ผมมองว่าเหมาะสมพอตัวทีเดียวครับ\n"}
