{"movie_name": "Noah : โนอาห์ มหาวิบัติวันล้างโลก", "text": "เมื่อพระเจ้าผู้สร้างโลกคิดจะทำลายล้างโลก และเลือกให้โนอาห์คือผู้ทำภารกิจนี้ เขามุ่งมั่นในความสำเร็จของภารกิจนี้อย่างมาก ด้วยการเป็นผู้ลงมือต่อเรือยักษ์เพื่อขนฝูงสัตว์อย่างละคู่ไปค้นหาแผ่นดินใหม่\n\n\n‘โนอาห์ มหาวิบัติวันล้างโลก’ เป็นอภิมหาภาพยนตร์แห่งปี 2014 ซึ่งรวมพลังสุดยอดนักแสดงชั้นนำที่เคยคว้ารางวัลออสการ์อย่าง Russell Crowe, Jennifer Connelly และ Anthony Hopkins มาร่วมถ่ายทอดเรื่องราวภัยพิบัติของมวลมนุษยชาติ ร่วมด้วย Ray Winstone นักแสดงเจ้าของรางวัล บริติช อินดีเพนเดนต์ ฟิล์ม อวอร์ดส์ และนักแสดงรุ่นใหม่ขวัญใจวัยรุ่น Emma Watson, Logan Lerman และ Douglas Booth ภาพยนตร์กำกับการแสดงโดย Darren Aronofsky\n\nนี่คือหนังดราม่าผจญภัยที่นำเค้าโครงมาจากพระคัมภีร์ สำหรับคนที่ไม่ได้นับถือคริสต์ อาจเป็นเหมือนใบเบิกทางไปทำความรู้จักกับอีกศาสนาหนึ่ง แต่หากคุณรู้จักเรื่องราวเหล่านี้ด้วยเพราะนับถือคริสต์อยู่แล้ว คุณอาจจะรู้สึกกับหนังแตกต่างกันไป\n\nหนังเพิ่มเติมตัวละครใหม่และดัดแปลงเรื่องราวบางส่วนเพื่อให้สอดรับกับสิ่งที่เขาต้องการจะเล่า ซึ่งอาจไม่ถูกใจบางคน!\n\nอ่านบทแนะนำหนัง Noah เพิ่มเติม ได้ที่ http://bit.ly/1kHjvKJ\n"}
