{"movie_name": "Brick Mansions พันธุ์โดด พันธุ์เดือด", "text": "[Review] Brick Mansions\nพันธุ์โดด พันธุ์เดือด\n\nAction | Crime | Drama\n\nผู้กำกับ: Camille Delamarre\nดารานักแสดง:   Paul Walker\n                  David Belle\n                  RZA\n\nช่วงน้องปลวกเมาท์มอยหนัง\n       หนังเรื่องนี้เป็นรีเมคของเรื่อง District B13 ของฝรั่งเศษจ้า ซึ่งน้องปลวกไม่เคยดู B13 นะ แต่ได้ยินมาว่าเนื้อเรื่องและบทเอาตาม B13 ทั้งดุ้นไม่มีดัดแปลงเลย แถมยังมีพ่อหนุ่มเดวิดที่เคยแสดงเรื่อง B13 มาแสดงเรื่องนี้ด้วย แต่รู้สึกว่าถ้าใครไม่ได้ดู B13 มาก่อนจะดูเรื่องนี้สนุกกว่านะจ๊ะ เพราะมีแต่คนบ่นว่าสู้ภาคต้นฉบับไม่ได้ สำหรับน้องปลวกนั้นตั้งใจดูเรื่องนี้เพราะ Paul Walker แสดงจ้า\n    ด้านเนื้อเรื่องนั้นเหมือนพยายามรวบรัดตัดตอน ไม่ค่อยมีน้ำหนัก ไม่มีอารมณ์ร่วม แต่ถ้าไม่ซีเรียสมากก็ดูพอผ่านๆ เพลินๆได้ แต่ถ้าฉากบู้ ฉากแอ็คชั่นหรือฉากวิ่งสไตล์ Free Runner ล่ะก็จัดว่าทำออกมาได้ดีนะ เป็นส่วนที่ดีที่สุดในหนังเรื่องนี้เลย ดูแล้วสนุกดี\n    อย่างที่บอกว่าอย่าซีเรียสกับบทมากนะจ๊ะ เพราะจริงๆแล้วหนังเรื่องนี้เป็นหนังนอกกระแส แต่ได้รับความสนใจเพราะเป็นหนังเรื่องสุดท้ายที่ Paul Walker แสดงและถ่ายทำจนเสร็จ ถึงแม้ตัวหนังจะไม่ได้น่าติดตามอะไรมาก แต่ถ้าใครเป็นแฟนของ Paul Walker น้องปลวกแนะนำให้ดูกันนะจ๊ะ (อดใจหายไม่ได้)\n\n    สุดท้ายนี้ขอไว้อาลัยแด่ Paul Walker ด้วยครับ\n\nคะแนนความชอบส่วนตัว: 5 (+1 เนื่องจากเป็นหนังเรื่องสุดท้ายของ Paul Walker)/10\n\nCR: IMDb - Brick Mansions\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
