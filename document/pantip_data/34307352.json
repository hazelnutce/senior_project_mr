{"movie_name": "Good kill", "text": "Good Kill เป็นภาพยนตร์ที่มีพลอตเรื่องน่าสนใจมาก ซึ่งหากดูรายชื่อหนังเก่าๆของเค้าแล้ว เรียกได้ว่าเค้าทำหนังไม่ใช่เพื่อความบันเทิงเพียงอย่างเดียว แต่ต้องการจะสื่ออะไรถึงสังคมอยู่เสมอ …ยกตัวอย่างหนังที่ผมชอบที่สุดของเค้า The Truman Show “โลกคือละคร ทุกตอนต้องแสดง ทุกคนทนไป”\n\nGool Kill ก็เช่นกัน เค้าต้องการนำเสนออเมริกาในมุมมองของเค้า ที่คาดว่าหลายๆคนคงเห็นมาก่อนแล้วละ …ซึ่งเป็นตัวเน้นย้ำได้ดีว่าประโยคที่ว่า “ประวัติศาสตร์ถูกเขียนโดยผู้ชนะเสมอ” นั้นถูกต้อง …คนแพ้ ยังไงก็ต้องมีอะไรผิดสักอย่าง และสังคมจะรู้สึกว่า นี้คือความถูกต้อง\n\nการนำเสนอถึงการปฎิบัติการในประเทศที่ห่างไกลความเจริญ แต่… เราไฮเทคนะ ไม่ต้องไปไกลถึงนู้น เราอยู่ในเมืองที่ศิวิไลซ์อย่างเวกัส เราก็ทำงานในที่ที่ห่างไกลออกไป 7000 ไมล์ได้ ก็เป็นมุมมองที่น่าสนใจเช่นกัน\n\nอีกประเด็นที่อยากพูดถึงคือ การทำงานทุกอย่างให้ออกมาดีที่สุดโดยไม่หือไม่อือใดๆ แต่กลับนำความไม่พอใจไปลงที่ครอบครัว …คือจุดเริ่มต้นของการล่มสลาย\n\nวิธีดำเนินเรื่อง ค่อนข้างน่าเบื่อไปสักหน่อย เพราะเอาจริงๆ หนังมันก็ให้อารมณ์เหมือนอย่างที่พระเอกมันรู้สึกนั้นแหละ …ไม่แน่ใจเหมือนกันว่าผู้กำกับต้องการให้เราอินตรงนี้หรือป่าว\n\nและการที่เล่าเรื่องสองส่วนซึ่งสัมพันธ์กันผ่านตัวละครของพระเอก นั้นเป็นอะไรที่ทำให้หนังมันดูมีอะไรมากขึ้น… นิดนึง …แต่ก็ไม่ได้ช่วยให้หนังมันดูสนุกขึ้น …แต่ก็ดีกว่าหนังถูกนำเสนอเพียงแค่ส่วนเดียว\n\nด้านนักแสดงก็ทำงานได้ตามมาตรฐานสากล คงไม่ต้องพูดอะไรมาก\n\n.\n\nเรื่องนี้เอาไป 68 คะแนนครับ\n\n...........................................\n\nสามารถอ่านรีวิวฉบับเต็มได้ที่ http://wonnee.com/movie/review-good-kill-%E0%B9%82%E0%B8%94%E0%B8%A3%E0%B8%99%E0%B8%9E%E0%B8%B4%E0%B8%86%E0%B8%B2%E0%B8%95-%E0%B8%A5%E0%B9%88%E0%B8%B2%E0%B8%9E%E0%B8%A5%E0%B8%B4%E0%B8%81%E0%B9%82%E0%B8%A5%E0%B8%81/\n"}
