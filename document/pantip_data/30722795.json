{"movie_name": "Mama", "text": "นี่คือหนังผีตุ้งแช่ ครับ ห้าๆ ธีมมันเป็นอย่างนั้นจริงๆ เอาหละ มาถึงข้อดีข้อเสียกันเลยดีกว่า\n\nข้อดี\n1 ความสนุกสนานบันเทิง ก็ไม่ง่วงนอนครับได้เรื่อย ๆ ลื่นๆ ช่วงสิบห้านาทีแรกนี่น่าสนใจและเอาคนดูอยู่เลยครับ\n2 บทก็เข้าสูตรหนังผีตุ้งแช่ คือ มีปริศนา และระหว่างที่ปริศนาจะเฉลย ก็มีฉากตุ้งแช่มาเรื่อยๆ แล้วปริศนาคลี่คลาย แล้วก็จบ ตามสเตปเป๊ะๆ แต่ที่น่าสนใจคือดีไซน์ตัวละคร ผีมาม่า นี่นับว่าเป็นผีที่น่าสนใจตัวหนึ่งทีเดียว รวมถึงเด็กๆ ในหนังด้วย ไอ้ความน่าสนใจตรงนี้ มันทำให้ระหว่างดูตุ้งแช่รอปริศนาเฉลย ไม่น่าเบื่อเกินไปนัก และข้อนี้ดูเหมือนจะเป็นจุดแข็งที่สำคัญที่สุดของหนังทีเดียว\n3 ความน่ากลัว ตอบไม่ได้ พอดีไม่กลัวผี (ฮา)\n4 ความลุ้น ก็มีอะไรให้ลุ้นนะครับ ไม่ถึงกับลุ้นจนตูดลอย แต่ก็มีหายใจไม่ทั่วท้องบ้าง อ้อ แล้วมีอะไรให้ลุ้นมากกว่า \"จะตายไม่ตายวะ\" ด้วยนะครับ ห้าๆ คือสเตปหนังผีดาดๆ มันจะมีแค่ อีตัวนี้มันจะตายไหมวะ แต่โอเค เรื่องนี้มีอะไรให้ลุ้นมากกว่าเรื่องตายไม่ตาย\n\nข้อเสีย\n1 พอพ้นสิบห้านาทีแรก เราก็จะวนเวียนอยู่กับมุกตุ้งแช่ๆ ตุ้งแช่ในบ้าน ตุ้งแช่ในห้อง ตุ้งแช่ที่บันได ฯลฯ ห้าๆ คือมันเป็นช่วงรอปริศนาคลี่คลายอะนะครับ ก็คงไม่รู้จะทำอะไร ก็ตุ้งแช่กันไปพลางๆ ก่อนที่จะคลี่คลายปริศนาภายหลัง\n\nสรุป ซื้อแผ่นมาได้ครับ ไม่น่าเสียดาย ถือว่าเป็นความบันเทิงสำหรับคนที่อยากดูแนวนี้ (จะดูแก้ขัด ดูแก้เซ็ง อะไรก็พอไหว) พูดไม่ได้ว่าประทับใจ แต่ก็พูดไม่ได้ว่าห่วย หนังทำออกมาได้ไม่น้อยและไม่มากกว่าที่คนจะคาดหวังกับหนังแนวนี้\n\n\nปล. สำหรับคนที่อยากได้ประเด็นอะไรมาขบคิดก็อาจจะมีบ้างว่า ความรักความชอบความสุข หรือ \"ที่ชอบๆ\" นี่ของใครก็ของมันจริง ๆ ครับ อยากรู้ว่าทำไมลองหามาดู\n\nแก้ไขข้อความเมื่อ 15 กรกฎาคม 2556 เวลา 05:25 น."}
