{"movie_name": "Easy A", "text": "Easy A (2010) : อีนี่....แร๊งงงส์ , Directed by Will Gluck\n.\nผลงานกำกับเรื่องที่สองของ Will Gluck โปรดิวเซอร์ผู้คลั่งไคล้ในภาพยนตร์แนว Comedy . . สำหรับ Easy A เป็นการบอกเล่าเรื่องราวของเด็กสาวไฮสคูลธรรมดาคนหนึ่ง (รับบทโดย Emma Stone) ที่ตัดสินใจโกหก เพื่อไว้เม้ากับเพื่อนซี้ขี้ถามของเธอ ในวันหยุดสุดสัปดาห์ที่แสนน่าเบื่อ แต่เมื่อเรื่องราวเกิดบานปลาย และข่าวลือที่เธอเม้านั้นแพร่กระจายไปทั่ว เธอจึงตัดสินใจสวมบทเป็นคุณแม่ตัวแร๊งงงส์ต่อไป !!\n.\nEasy A เป็นภาพยนตร์แนว Comedy ที่ออกแบบมาได้อย่างดี และยังให้แง่คิดอะไรหลายๆอย่างกับสังคม โดยการนำเสนอผ่านตัวละครต่างๆภายในเรื่อง ทั้งครอบครัวที่ชี้ให้เห็นถึงบทบาทการเป็นพ่อแม่ที่ดี ในการให้คำปรึกษาและอยู่เคียงข้างลูกๆในยามที่พวกเค้ามีปัญหา มากกว่าการบังคับหรือคอยจับผิดอยู่ตลอดเวลา . . สังคมในโรงเรียน ที่มีการเชื่อข่าวลือแบบง่ายๆ และแพร่กระจายกันไปโดยที่ไม่รู้ข้อมูลเท็จ-จริงใดๆเลย ซึ้งอาจกลายเป็นว่า เป็นการส่งผลร้ายต่อคนรอบข้างโดยไม่รู้ตัว . . หรือแม้กระทั้งตัวเอกอย่าง Olive เอง ที่มีความเชื่อและสะท้อนเรื่องค่านิยมทางเพศที่ผิดๆ จนได้รับบทเรียนตามๆกันไปแบบในเรื่องนั้นเอง !!\n.\nโดยภาพรวมของ Easy A คือภาพยนตร์ที่ตอบโจทย์ความเป็น Comedy ชั้นดีเรื่องหนึ่ง ที่ทั้งให้ความสนุกและข้อคิดอะไรหลายๆอย่างภายในเรื่อง แต่กับในบางบทบาทอย่าง พระ-นาง ที่เสมือนเป็นตัวละครหนึ่งเข้ามา เพื่อช่วยเหลือและบรรเทาความทุกข์ของ Olive ชั่วคราวเท่านั้น ในส่วนนี้ที่ตัวหนังใส่เข้ามาอย่างน้อยนิดและยังคิดจะต่อยอด จึงไม่ช่วยให้อินและมีอารมณ์ร่วมต่อผู้ชมเท่าไหร่เลย ซึ่งก็ถือว่าหนังยังคงมีข้อเสียเล็กๆน้อยๆ แต่ใครจะสน เมื่อภาพรวมมันถูกนำเสนอออกมาได้อย่างตอบโจทย์ และมอบความบันเทิงตลอดทั้งเรื่องให้กับผู้ชมได้ก็เพียงพอแล้ว ^^\n\nผู้เขียน C. Non\n\nMovie Insurgent & เด็กรักหนัง\n\nhttps://www.facebook.com/groups/781806401913101\n\nhttps://www.facebook.com/DekRakNang18\n"}
