{"movie_name": "Endless Love รักนิรันดร์", "text": "ภาพยนตร์รักแบบวัยรุ่นๆ ที่เคยมีการสร้างมาก่อนในช่วงปี 1981 ถึงขนาดเข้าชิงรางวัลออสการ์ด้วยซ้ำ แต่ปีนี้ “Endless Love รักนิรันดร์” กลับมาสร้างกันใหม่อีกครั้งโดยมีพระนางเป็นวัยรุ่นดาวรุ่งหน้าใสๆ ของวงการ\n\nเมื่อสาววัยรุ่นผู้กำลังจะจบการศึกษามัธยมปลาย หลังจากบากบั่นจนเรียนดีและพ่อแสนชื่นใจ แต่นั่นเป็นเพียงเพราะการปรับเปลี่ยนของเธอหลังการจากไปของพี่ชาย ชีวิตทุกอย่างดูแปลกแยกจากผู้คน เธอไร้เพื่อน มีเพียงครอบครัวที่เธอพูดคุยด้วย แต่ในช่วงเวลานั้น มีชายคนหนึ่งที่ยังคงเฝ้ามองเธอมาโดยตลอด\n\n\nและเขาก็เลือกเวลาที่เหลืออยู่เพียงน้อยนิด เข้าไปทำความรู้จักกับเธอ ฉับพลันมันเปิดให้เธอปรับโหมดกลับมาเป็นคนเดิมอีกครั้ง เธอเปิดรับเขาอย่างเต็มหัวใจ ไม่สนความต่างกันของฐานะ แม้ว่าผู้เป็นพ่อจะไม่เห็นด้วยอย่างไร ไม่ว่าฝ่ายชายจะทำดีเพียงไหนก็ตาม ในใจเขาขอเพียงได้ใช้ช่วงเวลาที่เหลือให้มันมีคุณค่าที่สุดก็พอ\n\nความรักของหนุ่มสาวต่างฐานะที่ถูกกีดกันโดยผู้ใหญ่ ดูๆ ไปมันเป็นเรื่องคุ้นๆ เหมือนกันนะ\n\n----\n\nหนังรักพล็อตเดิมๆ สร้างอารมณ์หวานๆ เหมาะกับการไปดูกับคนรักในวันวาเลนไทน์ แต่อาจจะหวังอะไรไม่ได้มากนัก นอกจาก นางเอกน่ารัก พระเอกล่ำบึ้ก นั่นเอง\n\nอ่านเพิ่มเติม ได้ที่นี่ครับ http://bit.ly/1bOrHj3\n"}
