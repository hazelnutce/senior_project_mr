{"movie_name": "The Bling Ring วัยร้าย วัยลัก", "text": "หนังที่ตั้งชื่อไทยได้น่ารักดี “The Bling Ring วัยร้าย วัยลัก” พาเราไปบุกบ้านเซเลบอย่าง ปารีส ฮิลตัน, ลินด์เซย์ โลฮาน, เมแกน ฟอกซ์, มิแรนด้า เคอร์ เห็นแก๊งวัยรุ่นกลุ่มนี้ฉกข้าวของของคนเหล่านี้ไปมูลค่านับล้านเหรียญ แสบจริงๆ นะเธอ\n\nงานนี้ ทั้งเขียนบทและกำกับโดย Sofia Coppola ผู้กำกับสาวที่เคยฝากผลงานมาแล้วใน ‘Lost in Translation’ เรื่องง่ายๆ ที่ใครก็ทำกันได้ คือ การก็อปปี้คอนเทนต์ โซเฟียเป็นผู้กำกับหญิงชาวอเมริกันคนแรกเลยนะที่ได้รับรางวัลออสการ์ เธออ่านแท็บลอยด์และข่าวในอินเตอร์เน็ตและพูดคุยกับเหล่าคอลัมนิสต์ จนได้แรงบันดาลใจในการเขียนบทเรื่องนี้ขึ้นมา นายแพท พบความแซ่บในคำพูดและวิถึชีวิตของกลุ่มแก๊งแห่งนี้แต่ก็พบแง่มุมบางอย่างที่บ่งบอกถึงความเห่อแฟชั่นในหมู่ผู้คนสมัยใหม่\n\n\n\nระหว่างการดูก็พบว่า หนังมีความแนวในแบบของตัวเอง เลือกจะดำเนินเรื่องในสไตล์ที่เรียกไม่ค่อยจะถูก มันดูเหมือนเนือยแต่มันก็มาพร้อมความแซ่บซ่าที่ผสานกันระหว่างการถ่ายภาพเคลื่อนไหวกับดนตรีประกอบ ซึ่งพอดูไปนานๆ ก็จะเริ่มรู้สึกเฉยๆ ชาๆ กันมันซะแล้ว ในส่วนเนื้อเรื่อง ถ้าจะดูๆ กันไปแล้วก็พบว่า มันค่อนข้างบางเบา แม้ว่ามันจะมีข้อความบางอย่างในนั้นให้เราได้จับต้องได้อยู่พอสมควร\n\nหนังจิกกัดถึงวิถีความคิดของวัยรุ่นสมัยนี้กับความเห่อฟุ้งเฟ้อไปกับความหรูหราฟู่ฟ่าที่ได้เห็นจากเหล่าเซเลบ พวกเขาอยากจะมีชีวิตหรูหราแบบนั้นบ้าง แต่คิดง่ายๆ เพียงแค่ลอบเข้าบ้านคนดังแล้วไปเอาของเขามาใช้เท่านั้น อีกเรื่องที่จะรู้สึกได้ คงเป็นเรื่องของการเลือกคบเพื่อนนี่แหละ\n\nหนังอาจจะดูมีอารมณ์การตัดต่อและดำเนินเรื่องแปลก แต่ก็ตีแผ่สังคมออกมาได้หลากหลายมุมพอประมาณนะ\n\nเพิ่มเติม : http://bit.ly/137lDRy\n\nปล. ‘The Bling Ring’ ได้เรท R ในสหรัฐ เพราะมีเนื้อหาและภาษาเกี่ยวกับยาเสพติดและแอลกอฮอล์ ในไทยได้เรท ฉ20- จึงต้องมีการตรวจบัตรก่อนเข้าชม อายุไม่ถึง 20 ปีอย่าไปซื้อนะครับ\n\nแก้ไขข้อความเมื่อ 3 กันยายน 2556 เวลา 11:47 น."}
