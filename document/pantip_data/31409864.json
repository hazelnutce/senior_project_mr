{"movie_name": "Homefront : โคตรคนระห่ำล่าผ่าเมือง", "text": "       หลังจากที่ ฟิล อดีตเจ้าหน้าที่หน่วยปราบปรามยาเสพติดได้ปฏิบัติภารกิจในการกำจัดแหล่งผลิตยาเสพติดและหัวหน้าแก๊งค์รายใหญ่สำเร็จแล้ว เขาได้ขอลาออกแล้วพาลูกสาวสุดที่รักของเขาย้ายไปอยู่ที่เมืองเล็กๆที่ห่างความเจริญเมืองหนึ่ง เพื่อสัมผัสกับความสงบสุขในชีวิตที่แท้จริง\n\n       แต่หลังจากที่ย้ายมาได้ไม่นาน ชีวิตอันสงบสุขของเขาก็เป็นอันต้องพังทลาย เมื่อเขาพบว่าแม้แต่ในเมืองเล็กๆแห่งนี้ ก็ยังหนีไม่พ้นอำนาจของยาเสพติดและความรุนแรง ทำให้เขาต้องหวนคืนสู่บทบาทที่เขาคุ้นเคยอีกครั้ง เพื่อปกป้องครอบครัวของตนเอง รวมไปถึงความสงบสุขในเมืองที่เขาใฝ่ฝันถึงอีกด้วย\n\n       เป็นหนังแอคชั่นที่ดูได้เพลินๆ กับเนื้อเรื่องเรียบง่าย พล็อตเดิมๆ แบบไม่ต้องคิดอะไรมาก เน้นเอามันส์ล้วนๆ โดยส่วนตัวชอบฉากต่อสู้ ดูเท่ เข้าใจง่าย ออกแบบท่ามาดี มุมกล้องเหมาะ เลยดูเจ๋งมีสไตล์ดี แต่รู้สึกยังไม่ค่อยพีคเท่าที่ควร\n\n       โดยรวมแทบไม่มีอะไรให้พูดมากเกี่ยวกับหนังเรื่องนี้ เพราะสนุกแบบหนังแอคชั่นทั่วไป ส่วนใหญ่เป็นไปตามคาด แต่จุดที่สนุกและอยากให้สังเกตคือ ให้ดูฉากหลักๆของหนังเรื่องนี้ไว้ครับ แล้วพอดูจบค่อยมาดูชื่อหนัง คนตั้งชื่อเรื่องตั้งชื่อโคตรตรงอ่ะ ฮ่าๆ (ใครงงก็ลองไปดูนะ ^ ^)\n7/10\n"}
