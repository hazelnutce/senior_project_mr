{"movie_name": "non-stop เที่ยวบินระทึก ยึดเหนือฟ้า", "text": "สถานการณ์ของหนังเรื่องนี้มันช่างเข้ากับสถานการณ์ที่โลกนี้กำลังเผชิญอยู่จริงๆ Liam Neeson ในบทของตำรวจอากาศ ‘Non-Stop เที่ยวบินระทึก ยึดเหนือฟ้า’ เมื่อเขาพบว่า มีข้อความเข้ามาแชทในมือถือเครื่องพิเศษที่ใช้เฉพาะในราชการเท่านั้น คำขู่บอกให้เขาโอนเงินเข้าบัญชีจำนวน 150 ล้านเหรียญภายใน 20 นาที มิฉะนั้น คนในเครื่องบินจะถูกฆ่าทีละคน\n\n\nอย่างน้อย การบินบ่อยอาจจะทำให้เขาพอจะหาบุคคลที่น่าไว้ใจได้บ้าง อย่างแอร์โฮสเตส กัปตัน หรือผู้ช่วยกัปตัน แม้แต่หญิงสาวผู้เพิ่งรู้จักกันเพราะเธอย้ายมานั่งข้างเขา เจน ซัมเมอร์ส (Julianne Moore) แต่คงไม่มีใครที่จะรับมือกับเหตุการณ์น่าอกสั่นนี้ได้ดีเท่าเขา เพียงแต่มันไม่ใช่สถานการณ์ธรรมดา และเอาเข้าจริงแล้ว ก็ไม่อาจจะไว้ใจใครได้เลย\n\nนี่คือพล็อตหนังระทึกขวัญในที่แคบอีกเรื่องหนึ่ง ที่รู้จักใช้รูปแบบการตัดต่อ การเล่าเรื่อง การสร้างความรู้สึกตื่นเต้น หวาดระแวง และการหักมุมไปมา ทำให้ผู้ชมอย่างเราๆ รู้สึกไม่ไว้ใจใครได้สักคน ระทึกมากขึ้นเรื่อยๆ จวบจนท้ายเรื่อง แม้จะปล่อยช่องโหว่ในความสมเหตุสมผลอยู่บ้าง แต่ถ้าไม่คิดอะไร\n\nนี่ก็เป็นหนังที่คุณจะสนุกได้สุดๆ เรื่องหนึ่งเลย\n\nอ่านเพิ่มเติม ได้ที่ http://bit.ly/1i9AMYM\n"}
