{"movie_name": "Dead Pool", "text": "[Mini-Review] Deadpool เดดพูล (ไม่สปอยเนื้อหาสำคัญ)\n.\nภาพยนตร์แนว Anti-Hero ที่มีเอกลักษณ์ของตัวละครอันสุดแปลกและแหวกแนว หลังจากกระแสเรียกร้องของแฟนๆ Deadpool มีมาอย่างล้นหลาม ทาง FOX จึงดำเนินการจัดหาทีมงานและนักแสดงเพื่อถ่ายทอดเรื่องราวของฮีโร่สุดเกรียนรายนี้ออกมาในฉบับภาพยนตร์โดยพลัน ตัวภาพยนตร์กำกับโดยผู้กำกับหน้าใหม่ Tim Miller และนำแสดงโดย Ryan Reynolds แม้ตัวหนังในฉบับภาพยนตร์นี้จะมีเนื้อหาเรียบง่ายไม่ต่างจากภาพยนตร์แนวซุปเปอร์ฮีโร่ทั่วๆไป แต่ด้วยความสร้างสรรค์ของทางค่ายและฝีมือการแสดงอันร้ายกาจของ Ryan Reynolds นั่นทำให้ Deadpool ยังคงความเป็น Deadpool ได้อย่างเต็มเปี่ยม ทั้งแสบ ซ่า ฮา เกรียน เลือดสาด ได้ถึงอกถึงใจจริงๆ มุกฮาส่วนใหญ่ที่ถูกปล่อยเป็นการจิกกัดภาพยนตร์ ดารา และวงการอื่นๆเท่าที่จะรังสรรค์ได้ สามารถทำออกมาได้ไหลลื่นและต่อเนื่องแบบไม่ยั้งตลอดทั้งเรื่อง การนำเทคนิค Breaking the 4th wall หรือตัวละครหันมาพูดกับคนดู มันช่างครีเอทและฮาได้ใจจริงๆ อีกทั้งการบอกเล่าเรื่องราวตั้งต้นของตัวละครเพื่อขยายเรื่องราวสู่จักรวาล X-Men หรือตัวหนังในภาคถัดไปก็ทำได้ยอดเยี่ยมไม่แพ้กัน หนังอาจไม่เหมาะกับทุกเพศทุกวัยและทุกกลุ่มผู้ชมเพราะอุดมไปด้วยความหยาบคาย เลือด และมุกตลกที่การเข้าถึงตามแต่เฉพาะตัวบุคคลจริงๆ อย่าลืมดู End Credit กันด้วยนะจ๊ะ\n.\nMy Score : 8.0/10\n\n"}
