{"movie_name": "Grown Ups 2 : ขาใหญ่ วัยกลับ 2", "text": "       หลังจากในภาคแรกที่พวกเขาทั้ง 5 คนกลับมาร่วมงานศพของครูฝึกทีมบาสเก็ตบอลในสมัยเด็กที่เมืองบ้านเกิด และพากันอยู่ฉลองกันต่อ จนกระทั่งเกิดเรื่องราวสนุกสนานวุ่ยวายต่างๆนานา ซึ่งเป็นที่ติดอกติดใจทุกคนกันแล้ว ในที่สุดทุกคนก็ตัดสินใจที่จะพาครอบครัวย้ายกลับมาอยู่ที่เมืองนี้เป็นการถาวร เพื่อที่จะได้เฮฮากับเพื่อนๆและครอบครัวของพวกเขาได้ตลอดเวลา\n\n       มาคราวนี้ ก็เป็นช่วงเวลาที่ทุกคนในเมืองกำลังเตรียมฉลองและแผนการสนุกๆในช่วงหน้าร้อนอันสุขสันต์กับบรรดาเพื่อนเก่าหลายๆคนที่เคยเรียนด้วยกัน แถมเด็กๆก็ปิดเทอมอีก แต่ละคนเลยได้โอกาสแผลงฤทธิ์กันอย่างเต็มที่ อะไรที่เคยทำหรืออยากทำในสมัยเด็กๆ ก็ถูกขุดกลับขึ้นมาลุยกันใหม่ ด้วยความห่ามและบ้ายิ่งกว่าเดิม\n\n       เป็นหนังตลกเบาสมองที่ทำออกมาได้ดีมาก ทั้งขำ ทั้งฮาและสนุกไม่แพ้ภาคแรกเลยครับ ด้วยเนื้อเรื่องที่ยังคงคอยเซปต์ง่ายๆ ไม่มีสาระ เน้นไปที่การกระทำสุดแสบของผู้ใหญ่ที่ไม่ยอมโต บวกกับวิธีการเล่นแบบเพี้ยนๆแผลงๆบ้าๆโดนใจ ดูแล้วฮาทั้งเรื่อง ขำทุกมุข แถมในภาคนี้มีนักแสดงรับเชิญเยอะมาก เล่นกันฮาทุกคน (แม้แต่เด็กก็ยังฮา) แต่ละคนเล่นได้โคตรเป็นธรรมชาติ ไม่มีช่วงไหนน่าเบื่อเลย แถมปิดท้ายด้วยข้อคิดดีๆอีกด้วย ชอบมากครับ คุ้มค่าราคาตั๋วจริงๆ\n\n9/10\n"}
