{"movie_name": "Ant-Man", "text": "จากฝีมือการเขียนบทของ Edgar Wright ร่วมกับอีกหลายๆ คน ผ่านการกำกับโดย Peyton Reed สร้างสรรค์ให้หนังภาคกำเนิดของ Ant-Man มนุษย์มดมหากาฬ ที่คนไทยส่วนใหญ่ไม่รู้จักได้กลายเป็นหนังซูเปอร์ฮีโร่ที่มีกลิ่นอายแตกต่างและไหลลื่นน่าสนใจได้เช่นกัน\n\nไหนๆ ก็ไหนๆ แล้ว ลองมาถึงกันดูซิ ว่ามันจะออกมาเป็นไง\n\nที่มาที่ไปของซูเปอร์ฮีโร่ที่อาจจะไม่ได้แปลกใหม่ไปมากนัก เมื่อมันเกิดจากการทดลองทางวิทยาศาสตร์ หากแต่ปูมหลังของตัวละครที่จะมาเป็นซูเปอร์ฮีโร่นี่สิที่แตกต่างออกไป แม้ว่ามันจะมีดราม่าแบบครอบครัวมาเป็นแรงผลักดันอยู่บ้าง แต่มันก็ดูแตกต่างออกไปตรงที่มันดูมีส่วนผสมของหนังแอ็คชั่นอาชญากรรมมากกว่าจะเป็นหนังซูเปอร์ฮีโร่\n\n\nเพราะว่า Paul Rudd ต้องเล่นเป็น Scott Lang วิศวกรระดับเก่งเทพที่เอาความดีในตัวเองมาใช้ในทางที่ผิด ทำตัวเป็นขโมยจนต้องติดคุก แถมเมื่อออกมาชีวิตก็ยังไม่พ้นถูกชะตาชีวิตเล่นงานต้องไปก่อเหตุโจรกรรมซ้ำแล้วซ้ำเล่า เข้าไปดูเองแล้วกันว่า เรื่องมันยังไงกันแน่\n\nถึงแม้หนังมันจะดูใช้เวลามากไปบ้างในการเล่าที่มาที่ไปของซูเปอร์ฮีโร่พันธุ์จิ๋วรายนี้ แต่หนังก็เล่าเรื่องได้ไหลลื่นกระชับมากพอจะทำให้เราสนุกไปเรื่องราว ยิ่งเราได้พบว่า มนุษย์มดมีเพื่อนกลุ่มตัวกวนที่ได้เจอกันหลังออกมาจากคุกที่เป็นจอมขโมยซีนยิ่งแล้วเข้าไปใหญ่\n\nมันอาจไม่ถึงกับยิ่งใหญ่อลังการ แต่มันก็สนุกแบบฮีโร่ตัวเล็กๆ ได้ฮาคำใหญ่ๆ กลับบ้านไป\n\nAnt-Man มนุษย์มดมหากาฬ |  http://bit.ly/1Va08JJ\n"}
