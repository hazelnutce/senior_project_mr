{"movie_name": "Ben-Hur (2016)", "text": "Ben-Hur (ไม่สปอยเนื้อหาสำคัญ)\n.\nภาพยนตร์รีเมคจากภาพยนตร์มหากาพย์แห่งยุค Ben-Hur (1925) และ Ben-Hur (1959) เรื่องราวของ จูดาห์ เบน-เฮอร์ เจ้าชายผู้สูงศักดิ์ผู้ครองนครเยซูซาเล็มที่ถูกจับตัวเป็นเชลยทาส หลังจากถูก เมสซาลา พี่น้องคนละสายเลือดผู้อุทิศตนให้จักรวรรดิโรมันกล่าวหาว่าเป็นกบฎ หลังจากที่หลุดพ้นจากการเป็นทาสจูดาห์จึงกลับมาสู่แผ่นดินเกิดอีกครั้งเพื่อการแก้แค้น ผ่านการแข่งขันรถม้าศึกในกรุงโรมที่เดิมพันนั้นเป็นมากกว่าชีวิต กำกับภาพยนตร์โดย Timur Bekmambetov (Wanted (2008) และ Abraham Lincoln: Vampire Hunter (2012))\n.\nภาพยนตร์รีเมคจากมหากาพย์ Ben-Hur ที่แต่ละเวอร์ชั่นถือว่าเป็นมหากาพย์ภาพยนตร์ในยุคนั้นๆ โดย Ben-Hur (1959) นั้นเคยสร้างประวัติศาสตร์คว้ารางวัลออสการ์มากถึง 11 รางวัลมาแล้ว สำหรับ Ben-Hur ในเวอร์ชั่นนี้ยังคงเรื่องราวและกลิ่นอายของ Ben-Hur ฉบับเก่าไว้เป็นอย่างดี โดยตัวหนังเน้นลงลึกประวัติและความสัมพันธ์ของแต่ละตัวละครไว้อย่างครบถ้วน ตั้งแต่เรื่องราวความผูกพันธ์ตลอดจนถึงเหตุการณ์การผ่านศึกสงครามในแต่ละสนามรบ ซึ่งฉากมหาสงครามเรือรบและสนามแข่งม้าศึกอันเป็นเอกลักษณ์ของเรื่องนั้นหนักแน่นมาก ทั้งด้วยงานสร้างและความระทึกตื่นตาตื่นใจ นอกจากนี้เรื่องราวในตัวหนังที่อยู่ในช่วงยุคคริสตกาล ซึ่งมีอัตชีวประวัติของพระเยซูดำเนินเนื้อหาร่วมอยู่ด้วยนั้น ตัวหนังสามารถนำเสนอแก่นสำคัญผ่านการเมืองและสันติภาพได้อย่างลงตัวและน่าประทับใจ เรียกได้ว่า Ben-Hur เวอร์ชั่นผู้กำกับฉบับแอคชั่นนี้ แม้จะไม่ Epic ดังเช่นเวอร์ชั่นก่อนหน้า แต่ก็สามารถคงความเป็นตัวตน ระทึก และหนักแน่นไปด้วยงานภาพพร้อมเนื้อหาที่ลงตัวอย่างดีเลยทีเดียวครับ\n.\nMy Score : 8.0/10\n\n"}
