{"movie_name": "Les Misérables", "text": "Les miserables เป็นวรรณกรรมที่เขียนขึ้นโดยวิกตอ อูโก มีเนื้อหาเกี่ยวกับการปฏิวัติฝรั่งเศสตั้งแต่ปี1789-1832 ชื่อ Les miserablesนี้หมายถึงคนในสังคมยุคนั้นที่ไม่ได้รับความเป็นธรรม ถูกเอารัดเอาเปรียบจากสังคม ตัวละครในเรื่องเป็นตัวแทนของคนในสังคมความหิวโหยจนต้องกลายเป็นขโมย และนักโทษที่ไม่ได้รับโอกาสจากสังคม(ฌอง วัลฌอง) ผู้หญิงยากจนลงแต่ความรักที่มีให้ต่อลูกทำให้ต้องยอมขายผม ขายฟันหน้าและกลายเป็นโสเภณี(ฟองตีน) เด็กที่ถูกทอดทิ้ง เร่ร่อนในปารีส(กาวอซร์) ปัญญาชนผู้ต้องการเสรีภาพที่ต่อต้านรัฐบาล(กลุ่มอาเบเซ) ท่ามกลางการแก่งแย่งอำนาจของชนชั้นปกครองจากตัวละครในเรื่องเห็นได้ชัดว่าประชาชนยังไม่ได้รับประโยชน์จากสิ่งที่ชนชั้นปกครองกำลังทำอยู่ ตั้งแต่พระเจ้าหลุยส์ที่16-พระนางมารีใช้ชีวิตอย่างหรูหราทอดทิ้งประชาชนที่กำลังอดอยากและหนาวเหน็บดังนั้นวันที่14กรกฏาคม1789จึงก่อกำเนิดขึ้นของประชาชนในปารีสบุกยึดคุกบาสตีย์เพื่อแสดงให้เห็นว่าประชาชนไม่ยอมอยู่ใต้อำนาจอีกต่อไป และคณะดิเร็กตัวมุ่งไปที่กำจัดฝ่ายนิยมกษัตริย์ สร้างความนิยมให้ฝ่ายตนเอง จนกลายเป็นยุคแห่ง”ความสยดสยอง”ในปี1793  และปี1799 นโปเลียนได้ทำการที่เรียกว่ารัฐประหาร 18 บรูแมร์จัดตั้งตนเป็นจักรพรรดิเนื่องจากได้รับชัยชนะจากการทำสงครามในยุโรปมาหลายประเทศ\nสมัยพระเจ้าหลุยส์ฟิลิปป์ที่1 เกิดการว่างงานขึ้นมาก ประชาชนแบ่งแยกความคิดออกเป็นหลายฝ่าย พวกซาลง ชนชั้นกลางที่ต่อต้านการเกิดระบอบสาธารณรัฐกลัวว่าจะกลายเป็นระบอบสังคมนิยม และกลุ่มอาเบเซสาธารณรัฐนิยม\nเหตุการณ์ในเรื่องคือวันที่ 5-6มิถุนายน 1832 การต่อสู้ของฝ่ายสาธารณรัฐนิยมที่เขาเรียกว่าการต่อสู้ที่สิ่งกีดขวาง\nได้อ่านประวัติวิกตอร์ อูโก ขณะที่เกิดเหตุการณ์1832เขาได้อยู่เห็นเหตุการณ์จริงด้วย\n\nขอบคุณผู้แปลคุณวิภาดา กิตติโกวิท ที่แปลได้ภาษาสละสลวยมาก แถมหาข้อมูลเชิงอรรถเพิ่มมาเป็นความรู้ให้มากๆ\n\nแก้ไขข้อความเมื่อ 23 มกราคม 2556 เวลา 20:10 น."}
