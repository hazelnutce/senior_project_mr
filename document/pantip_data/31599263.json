{"movie_name": "Animal Kingdom (2010)", "text": "เป็นหนังแก๊งสเตอร์สัญชาติออสซี่ที่ทั้งดิบทั้งดุชนิดที่หนังแก๊งสเตอร์ฝั่งมะกันหลายๆเรื่องยังต้องชิดซ้าย ดูไปลุ้นเยี่ยวเหนียวไปทั้งเรื่องว่าพระเอกของเรื่อง (James Frecheville) เด็กหนุ่มธรรมดาๆคนหนึ่งที่ต้องย้ายไปอยู่บ้านญาติหลังจากที่แม่ตัวเองตายเพราะเสพยาเกินขนาดจะโดนญาติตัวเองเป่าขมองเอาเมื่อไหร่ เพราะญาติๆของพระเอกแมร่งเป็นแก๊งสเตอร์ตัวเอ้กันทั้งบ้าน\n\nซึ่งหนังเรื่องนี้นี่ก็ตั้งชื่อเรื่องมาได้เข้ากับเนื้อหาของตัวเองจริงๆ เพราะธีมหลักของหนังมันก็คือการที่พระเอกต้องเอาตัวรอดและไต่เต้าขึ้นสู่จุดสูงสุดของห่วงโซ่อาหารใน“อาณาจักรสรรพสัตว์”แห่งนี้ให้ได้ ไม่งั้นก็ต้องตายไปในฐานะเหยื่อของบรรดาสิงสาราสัตว์(ไม่ว่าจะหมายถึงญาติๆของพระเอกที่มองว่าพระเอกเป็นส่วนเกินของบ้าน หรือตำรวจที่หมายตาพระเอกในฐานะพยานปากสำคัญที่สามารถใช้เอาผิดญาติๆของพระเอกได้)ลูกเดียว / จะว่าไปแล้ว character arc ของพระเอก Animal Kingdom นี่ก็ไม่ได้ต่างอะไรไปจาก character arc ของ Michael Corleone (Al Pacino) ใน The Godfather เลย คือเริ่มเรื่องมาก็เป็นเพียงคนวงนอกคนหนึ่งที่ไม่ได้มีส่วนรู้เห็นอะไรกับ“ธุรกิจครอบครัว” แต่สุดท้ายแล้วก็ต้องยอมเอามือเปื้อนเลือดและยอมเป็นส่วนหนึ่งของครอบครัวเพื่อความอยู่รอดของตัวเอง\n\nJacki Weaver แสดงได้หลอนจริง อะไรจริง โดยมีฉากที่เจ้าป้าแกสั่งเก็บหลานชายของตัวเองได้อย่างเลือดเย็นเป็นไฮไลท์ ไม่แปลกใจเท่าไหร่ที่เจ้าป้าแกได้เข้าชิงออสการ์สาขาสมทบหญิงจากหนังเรื่องนี้ไปเมื่อปี 2011 แต่อีกคนหนึ่งที่ประทับใจมากๆ(และเสียดายมากๆที่เจ้าตัวไม่ได้เข้าชิงรางวี่รางวัลอะไรมากกว่านี้)ในหนังเรื่องนี้คือ Ben Mendelsohn ที่แสดงได้อย่างโหดสัสในบท Andrew ‘Pop’ Cody ลุงของพระเอกผู้น่าจะถือได้ว่าเป็น“จ่าฝูง”ของครอบครัวนี้ ส่วนตัวดูเรื่องนี้แล้วกลัวความโหดของเฮีย Mendelsohn แกมากกว่าความหลอนของเจ้าป้า Weaver เสียอีก\n\n8.0/10\n\nฝากเพจด้วยนะครับ >>> https://www.facebook.com/appleoneoone\n\n\nแก้ไขข้อความเมื่อ 2 กุมภาพันธ์ 2557 เวลา 03:09 น."}
