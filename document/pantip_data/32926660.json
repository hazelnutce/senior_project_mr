{"movie_name": "chef", "text": "ตั้งใจจะเปิดดูซักนิดนึง แต่สุดท้าย ติดหนึบ ดูจนจบเรื่องด้วยความสนุกสนาน เพลิดเพลินมาก เป็นหนังที่เรียกน้ำย่อยในกระเพาะให้ออกมาแทบจะทุกๆ 5 นาที มีความฮาที่มากจะทำให้หัวเราะลั่นได้อย่างไม่น่าเชื่อ\n\nพล็อตอาจไม่แปลกใหม่ แต่บทหนังทำออกมาได้น่าสนใจและหยิบจับทั้งตัวละคร สิ่งของและเทคโนโลยี เอามารวมกัน ผสมได้อย่างลงตัว ออกมาเป็น อาหารจานเด็ดที่ใครกินก็ต้องขอเบิ้ล หรือมากินซ้ำอย่างแน่นอน\n\nเป็นหนังที่ดีและสนุกมากอีกเรื่องเลยล่ะ ก่อนดูก็ไม่คิดว่า Jon Favreau (ผกก.) จะทำอาหารได้พริ้วขนาดนี้ ทำแต่ละอย่างน่ากินสุดๆ\nขอเตือนเลยว่า ห้ามดูเรื่องนี้ตอนกลางคืนดึกๆเด็ดขาด ไม่งั้นจะทรมานมากกกกก   แต่รับประกันโดนใจคอหนังที่ชอบการกินของอร่อย  หรือแม้แต่คนชอบทำอาหาร  และแม้กระทั่งคนชอบดูหนังแนว Road Trip(หน่อยๆ) ด้วยน่า\n\nปล. RDJ โผล่น้อย แต่ฮาได้ใจ\n\n"}
