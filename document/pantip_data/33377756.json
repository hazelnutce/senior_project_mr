{"movie_name": "ภวังค์รัก Concrete Clouds", "text": "[Mini-Review] ภวังค์รัก Concrete Clouds (No spoil)\n.\nมัด (อนันดา เอเวอร์ริ่งแฮม) หนุ่มนักเรียนนอก วัย 30 ต้น ๆ ต้องกลับมาเริ่มต้นชีวิตใหม่อีกครั้ง หลังจากที่บิดาฆ่าตัวตายเพราะพ่ายเเพ้ต่อพิษเศรษฐกิจ เมื่อตัดสินใจกลับมาเริ่มต้นชีวิตใหม่ที่นี่เขากลับพบวามันไม่ง่ายอย่างที่คิดเพราะไม่เพียงเเต่จะต้องจัดการกับอาชีพการงานเเละความรู้จักกับสังคมไทยใหม่เขายังตองพยายามทําความรู้จักกับนิค (ประวิทย์ ฮันแสตน ยิ้มวงสมเกียรติ) น้องชายวัย 18 ปีของเขาก่อนที่เขาจะกลายเป็นคนเเปลกหน้ามากกว่านี้ ขณะเดียวกัน นิค ได้รู้จักกับ ปูเป้ (สายป่าน อภิญญา สกุลเจริญสุข) สาวน้อยที่อาศัยอยูที่อพาร์ทเม้นท์ข้างบ้านของเขา เเละเขาเริ่มถูกใจเธอ โดยไม่รู้วาเธอมีความลับในอดีตเเอบเเฝงอยู่ปัญหาของ มัด ยังไม่จบเพียงเท่านี้ เมื่อ ทราย (เจนสุดา ปานโต) รักครั้งเเรกในชีวิตกําลัง จะกลับเขามาในชีวิต โดยที่เธอก็มีปัญหาที่ไม่ยิ่งหย่อนไปกว่าเขาเเละปัญหาที่ว่านี้เป็นปัญหาทางดานจิตใจอันเกิดจากความเคว้งคว้างที่เป็นผลจากการตกสะเก็ดของสภาพสังคมในยุคฟองสบู่เเตกปี 2540 (Cr.kapook.com)\n.\nผลงานการกำกับของ ลี ชาตะเมธีกุล มือตัดต่อภาพยนตร์คุณภาพของวงการภาพยนตร์ไทย ผู้เคยฝากผลงานการตัดต่อไว้อย่าง ชัตเตอร์ กดติดวิญญาณ ลุงบุญมีระลึกชาติ สุดเสน่หา และเรื่องอื่นๆอีกมากมาย ภายในเนื้อเรื่องหนังจะพาผู้ชมย้อนอดีตไปในช่วงวิกฤติเศรษฐกิจต้มยำกุ้ง และนำเสนอเรื่องราวผ่านปมปัญหาชีวิตของสี่ตัวละครหลัก รูปแบบการเล่าเรื่องของหนังมีความเรียบง่าย ถ่ายทอดผ่านแต่ละจังหวะชีวิตของตัวละครและบทเพลงของศิลปินดังในยุคนั้น แม้ความบันเทิงภายในเรื่องอาจไม่สูงนักเนื่องจากหนังเน้นการนำเสนอผ่านบรรยากาศแบบเหงาๆ เศร้าๆ ตามสไตน์ของหนังอาร์ท แต่กระนั้นแล้วหนังก็กล้าถ่ายทอดความรัก ความเจ็บปวด และเรื่องราวปัญหาความรักของคนหนุ่มสาวผ่านพิษเศรษฐกิจในยุดนั้นได้เป็นอย่างดี ซึ่งเมื่อได้ความเป็นธรรมชาติของเหล่านักแสดงเข้ามาสมทบก็ช่วยให้ผู้ชมเข้าถึงภวังค์หรือบรรยากาศในยุคนั้นได้อยู่พอสมควรครับ\n.\nMy Score : 7.0/10\n\n\nแก้ไขข้อความเมื่อ 16 มีนาคม 2558 เวลา 14:05 น."}
