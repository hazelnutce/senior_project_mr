{"movie_name": "The Handmaiden", "text": "\"The Handmaiden\" นับได้ว่าเป็นหนังที่ตลบหลังคนดูจนหลังหักก็ว่าได้ในปีนี้ เพราะนอกจากชั้นเชิงการเล่าเรื่องที่หลอกคนดูอย่างอยู่หมัดตั้งแต่องก์แรก สอดคล้องไปได้ดีกับเรื่องราวเล่ห์กล ของตัวละคร โดยเฉพาะตัวละครเพศชายที่พยายามใช้ประโยชน์จากเพศหญิง แต่เมื่อเรื่องดำเนินไปเรื่อยๆ กลับมีการหักมุมตลบหลัง และหักหน้ากันหลายชั้นโดนเฉพาะการช่วงชิงอำนาจทางเพศระหว่างหญิงและชาย\n\n\nประเด็นอำนาจทางเพศระหว่างหญิงและชายนั้น นับวันภาพยนตร์ที่กำกับโดยผู้ชาย  จะสอดแทรกนำเสนอมากขึ้นเรื่อยๆ อย่างเช่น ภาพยนตร์ญี่ปุ่นปีที่แล้ว เรื่อง \"Tag\" ที่กำกับโดยผู้กำกับเพศชายอย่างชิออน โอโนะ ก็พยายามเล่าในมุมมองของผู้หญิงที่ถูกผู้ชายกดขี่  \"The Handmaiden\" ก็เช่นกัน ผู้กำกับผู้ชายแมนๆแนวล้างแค้นอย่าง ปาร์ค ชาน วุก ก็ยังได้พลิกมุมมาเล่าถึงเรื่องราวผู้หญิงที่ไม่ต้องการตกอยู่ภายใต้อำนาจเพศชายแต่ฝ่ายเดียว เพื่อแสดงให้เห็นความเท่าเทียมกันระหว่างเพศ ซึ่งเป็นประเด็นหลักที่ผมจะเขียนอธิบายในบทความนี้อย่างละเอียดและจัดเต็ม ถ้าใครสนใจประเด็นติดตามได้เลยครับ\n\n\n\nหากคุณพร้อมแล้วเลื่อนลงมาข้างล่างได้เลย\n"}
