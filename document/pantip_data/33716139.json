{"movie_name": "San Andreas", "text": "มาประมาณ 5-6 ปีได้แล้วล่ะนับแต่หนัง 2012 ที่จะเจอหนัง Disaster วินาศภัย ฟอร์มยักษ์เข้าโรง\nชื่อ San Andreas มาจากรอยแยกเปลือกโลกขนาดใหญ่พาดยาวไปตลอดชายฝั่ง West Coast ของอเมริกา ดังนั้นโปรโมตหนังแผ่นดินไหวขนาดรอยแยกชื่อดัง San Andreas  และก็... The Rock เชื่อว่าดึงคนดูไปได้เยอะ(อยู่แล้ว)\n\nถ้าคุณเจนจัด ผ่านตากับหนังวินาศภัยต่างๆ 2012, The Day After Tomorrow, Cloverfield , Twister ทำนองนั้น San Andreas จะให้ประสบการณ์ไม่ต่างกัน หนังยังคงทำได้ดีในเรื่องของ CG เอฟเฟค ต่างๆ ตึกถล่ม รถคว่ำ สะพานล่ม ซึนามิ หนังจัดเต็มหมด\n\nโดยหนังจะมี subplot ปนมาอย่างดราม่าครอบครัวที่เป็นตัวขับเคลื่อนอารมณ์ของตัวเอก และ subplot นักธรณีวิทยาที่คอยแจ้งว่าผลกระทบ San Andreas มันรุนแรงขนาดไหน แต่บทโดยรวมไม่มีอะไรซับซ้อน หลายจุดสามารถคาดเดาได้ง่ายดายว่าจะลงเอยยังไง\nเพราะหนัง San Andreas เป็นหนังอยู่ใน Rated : G (General) ดังนั้นตลาดของหนังเป็นตลาดหนังครอบครัวที่เด็กก็ดูได้\nประกอบกับการมี The Rock ยอดชายเป็นตัวเอก ดังนั้นหนังจะอยู่ในทำนองที่ว่า \"Go save the day Dad\" ตะลุยกับผัวข้า เชื่อใจได้อยู่แล้ว\n(รึเปล่า...ไม่สปอย [Spoil] คลิกเพื่อดูข้อความที่ซ่อนไว้)\n\nสุดท้ายหนังสามารถตอบโจทย์ได้อย่างดีสำหรับหนังวินาศภัย ที่หลายคนอยากดูหนังประเภทนี้ฟอร์มยักษ์ที่มาใหม่ หลังจากไม่ได้ทำขึ้นมานานนับจากหนัง 2012 เมื่อปี 2009\n\nฉากที่ประทับใจที่สุด คือ [Spoil] คลิกเพื่อดูข้อความที่ซ่อนไว้\n\nคะแนน : C\n\n\nแก้ไขข้อความเมื่อ 28 พฤษภาคม 2558 เวลา 23:38 น."}
