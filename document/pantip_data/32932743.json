{"movie_name": "Big Hero 6", "text": "สวัสดีเพื่อนๆพี่ๆน้องๆทุกคนนะคะ วันนี้จะพาทุกคนไปรู้จักกับอนิเมชั่นที่มีกลิ่นอายมาร์เวล ผสมลายเส้นและการสื่ออารมณ์ของดิสนีย์ในชื่อเรื่อง Big Hero 6\n\n\n\n               สำหรับอนิเมชั่นเรื่องนี้ บอกเลยว่าเป็นรูปแบบใหม่ที่แปลกตาของดิสนีย์ แต่ยังคงคอนเซปที่สะท้อนความรัก ความผูกพัน มิตรภาพ ที่เหมาะกับคนทุกเพศทุกวัยในช่วงเวลาที่หนังหลากหลายแนวกำลังได้รับความนิยม ไม่ว่าInterstellarจะพาเราไปรูหนอนหรือเปิดกว้างจินตนาการเราสักเพียงใด เช่นกันกับ Big Hero 6 ที่จะทำให้เราได้เห็นถึงโลกของเหล่าเด็กเรียน (Nerds) ที่ตื่นเต้นและตระการตา ชนิดที่ว่าดูแล้วอยากเก่งวิทย์ขึ้นมาเลยค่ะ\n\n              ในแง่เนื้อเรื่องของBig Hero 6 ด้วยความที่เป็นอนิเมชั่นด้วย จึงทำให้เราสามารถรับความสนุกผ่านตัวละครได้ง่ายขึ้น รวมทั้งมุขตลกที่แทรกอย่างลงตัวตลอดทั้งเรื่อง เราจะได้เห็นแง่มุมที่หนังเสนอระหว่างการแก้แค้นแทนคนที่เรารักและสายสัมพันธ์ทางครอบครัว เพื่อนฝูง นอกจากนี้ ตัวหนังยังทำให้เห็นการเติบโตของตัวละคร รวมไปถึงการส่งผ่านความรู้สึก ความคิดและอุดมการณ์\n\n\n\n              แถมอีกนิด หนังเรื่องนี้ยังเป็นเรื่องแรกที่จขกท.ได้ดูในระบบ 4DX ซึ่งถือว่าเป็นประสบการณ์ในการดูหนังอีกระดับจริงๆค่ะ เพิ่งได้รู้ว่าเทคนิคพิเศษแบบนี้มันทำให้เรา \"อิน\" ไปกับหนังได้อีกขั้น ถ้าเป็นไปได้ก็อยากแนะนำให้ลองดูในระบบนี้กันนะคะ เรื่องอื่นๆก็ได้ เพราะราคาตั๋วก็เป็นอีกระดับนึงจริงๆ แหะๆ  แต่ถ้า Big Hero 6 ในระบบ 4DX นี่การันตีความสนุก ตื่นเต้น เต็มอรรถรสแน่นอนค่ะ ;)\n\n              ตอนนี้ก็เข้าสู่เดือนสุดท้ายของปีกันแล้วนะคะ  จขกท.ก็ฝากให้ทุกคนดูแลสุขภาพของคุณเองและคนที่คุณรักนะคะ เพราะช่วงนี้คนไม่สบายเยอะ [จขกท.คือหนึ่งในนั้น555] และสุดท้ายนี้ก็อยากแนะนำทุกคนให้ไปดูหนังเรื่องนี้กับครอบครัวหรือคนที่เรารักในเดือนที่พิเศษนี้ หรือพาคุณพ่อไปดูในวันพ่อที่จะถึงนี้ก็เป็นไอเดียที่ดีเลยนะคะ เพราะว่า Big Hero 6 จะทำให้คุณกอดคนที่คุณรักได้อบอุ่นขึ้นแน่นอน ^o^\n\n\n    ปล.1 สำหรับคนที่จะดูหนังเรื่องนี้ในระบบ 4DX ขอบอกเลยว่า ถ้าไม่จับเก้าอี้ให้ดี เราอาจจะตกลงไปนอนที่พื้นก็ได้ 55555+\n    ปล.2 หลังดูเรื่องนี้จบ ทุกคนจะรักเบย์แมกซ์ คอนเฟิร์มม\n"}
