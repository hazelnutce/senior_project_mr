{"movie_name": "My big fat greek wedding 2", "text": "เป็นภาพยนตร์ตลกไร้สาระที่ Feel good มากจริงๆ\n\n\nพลอตเรื่องก็ไม่มีอะไรมาก และไม่มีอะไรใหม่เลย ภาพยนตร์เรื่องนี้เป็นภาพยนตร์ที่นำเสนอชีวิตครอบครัวที่อยู่ด้วยกันเป็นครอบครัวใหญ่ ซึ่งคนไทยน่าจะคุ้นเคยดี เพราะคงไม่แตกต่างกันมากเท่าไหร่นัก นั้นคือหนังเรื่องนี้ต้องการจะนำเสนอความวุ่นวายภายในครอบครัวใหญ่นั้นแหละฮะ\n\nซึ่งก็นำเสนอออกมาได้ดีเลยแหละ ก็ต้องชื่นชมผู้เขียนบท และผู้กำกับเลย ว่าแม้จะเป็นหนังตลกไร้สาระ แต่บอกเลยว่าประทับใจมาก และชอบหลายๆฉาก ชอบคำพูดหลายๆคำ ผมเลยขอยกมาสักคำ แต่ขอดัดแปลงนิดหน่อยละกันนะครับ\n\nYou let me fly away. But you hold my wings.\n\nผมชอบประโยคนี้มากเลยนะ หลายๆ คนอ่านคงเข้าใจได้ว่าคนพูดต้องการจะสื่ออะไร มันมีอารมณ์ที่หลากหลายอยู่ในประโยคนี้นะ พูดแล้วอิน ><\n\nการดำเนินเรื่องไม่น่าเบื่อเลย สนุกดี ดูเรื่อยๆ ขำเรื่อยๆ ไม่ได้ดูหนังแล้วขำแรงแบบนี้มานานมากแล้ว ขำแรงแบบลืมไปเลยว่าต้องสะกดความเกรงใจด้วย\n\nแต่ …โทนโดยรวมมันดูเหมือนซิทคอมตามทีวีมากกว่าจะเอามาฉายเป็นภาพยนตร์อะ ทุกคนเข้าใจมาริโอ้ใช่มั้ย มันเหมือน\"เป็นต่อ\"เวอร์ชั่นฝรั่งอะ\n\n\nตัวละครทั้งหมดภายในเรื่อง คือยกเซ็ตมาจากภาคแรกทั้งหมดเลย แม้ว่าจะนานเป็นสิบปีแล้ว ยังทำได้นี้ สุดยอดนะ …แถมนักแสดงยังทำหน้าที่ได้ดีอีกด้วย\n\n(เอาตรงๆ นักแสดงเยอะมาก จนจำใครไม่ค่อยได้ แต่ก็นั้นละฮะ ดูเอาฮา)\n\n\nสุดท้ายนี้ อยากฝากถึงเด็กๆสมัยนี้ ที่โตไวกว่าเด็กในสมัยผมมากไว้ว่า\n\nครอบครัวอะครับ มีแต่รักที่บริสุทธิ์ รักแบบปราศจากเงื่อนไข ถึงมันจะน่ารำคาญยังไง ถึงมันจะขัดใจเรายังไง แต่เค้าไม่เคยคิดร้ายกับเราหรอกครับ\n\nบางอย่างถ้ามันน่ารำคาญมากๆ ก็แค่ปล่อยให้มันเข้าหูซ้ายทะลุหูขวาไปก็ได้ครับ อย่าแสดงปฏิกิริยาตอบกลับไปในรูปแบบที่จะทำให้เรามานั่งเสียใจทีหลังเลยครับ มันไม่คุ้มค่าหรอก\n\nรักคนที่เค้ารักเราอะ เค้าไม่ทำให้เราเจ็บหรอก …เชื่อพี่ พี่ไม่เคยอาบน้ำร้อน บ้านพี่ไม่มีเครื่องทำน้ำอุ่น ><\n\n.\n\nเรื่องนี้เอาไป 59 คะแนน\n\n.............................\n\nอ่านรีวิวฉบับเต็มได้ที่     http://wonnee.com/movie/review-my-big-fat-greek-wedding-2-%e0%b9%81%e0%b8%95%e0%b9%88%e0%b8%87%e0%b8%ad%e0%b8%b5%e0%b8%81%e0%b8%97%e0%b8%b5-%e0%b8%95%e0%b8%a3%e0%b8%b0%e0%b8%81%e0%b8%b9%e0%b8%a5%e0%b8%88%e0%b8%b5/\n\nแก้ไขข้อความเมื่อ 31 มีนาคม 2559 เวลา 00:17 น."}
