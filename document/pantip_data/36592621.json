{"movie_name": "หนัง Kedi เมืองแมว", "text": "รีวิวหนัง Kedi เมืองแมว\n\nสำหรับหนังเรื่องนี้ บอกเลยว่าใครก็ตามที่รักน้องแมวหรือ “ทาสแมว” คุณไม่ควรพลาดเป็นอย่างยิ่ง\nเพราะนี่คือหนังที่ตีแผ่ชีวิตของน้องแมวที่อยู่อาศัยในเมือง “อิสตันบูล” ในประเทศตุรกี\nเรียกได้ว่าที่นั่นทั้งเมือง เป็นเหมือนพิพิธภัณฑ์แมวที่ใหญ่ที่สุดในโลก\nแม้แต่ตัวผมเองก็อดทึ่งไม่ได้เมื่อได้ดูหนังเรื่องนี้ (เพราะก่อนหน้านี้ ผมเองก็รับรู้เพียงว่าสถานที่ที่รวมแมวเป็นจำนวนมาก ก็มีที่เกาะแมว แถวเมืองโอกินาว่า ประเทศญี่ปุ่น ไม่นึกว่าจะมีเมืองแมวที่ใหญ่โตขนาดนี้)\nเพราะถึงแม้ว่าตัวหนัง จะเป็นหนังสารคดี แต่ก็ดำเนินเรื่องได้สนุกมาก\nผ่านบทสัมภาษณ์ และการถ่ายทอดชีวิตของแมวหลายตัว ที่เป็นที่รักที่จดจำของผู้คน\nและพวกเขาก็มาบอกเล่า ให้สัมภาษณ์เล่าถึงความหลังของน้องแมวกันอย่างออสรส\n\nคำว่า Kedi แปลว่า แมว ในภาษาตุรกี\nสำหรับคนที่อาศัยอยู่ที่นั่น พวกเขารู้สึกว่าแมวเป็นเหมือนครอบครัว\nถึงกับนิยามพวกเขาว่า\n\n“พวกมันไม่ใช่แมวจรจัด และไม่ใช่สัตว์เลี้ยง”\n\nเพราะทุกตัวที่อาศัยในบริเวณเมืองล้วนมีชีวิตเป็นอิสระ\nไม่จำเป็นต้องมีใครมาจับจองเป็นเจ้าของ แต่พวกมันจะมาหาคนเหล่านั้นไม่ต่างอะไรไปจากครอบครัว\n\nหนังสารคดีเรื่องนี้ ทำให้เราได้รับรู้ว่า ชีวิตเล็กๆในเมืองใหญ่แห่งนี้ มีความหมายต่อคนเมืองอิสตันบูลจริงๆ\nฟังรีวิวฉบับเต็มได้ที่คลิปนี้ ใครที่อยากชมในโรง ตอนนี้น่าจะยังมีอยู่ที่ SF Central World นะครับ\nขอบคุณ Documentary Club ที่นำหนังดีๆแบบนี้เข้ามาฉาย ทาสแมวทุกท่าน รีบไปชมกันก่อนหมดรอบ ลาโรงนะฮะ\n\n[Spoil] คลิกเพื่อดูข้อความที่ซ่อนไว้\n\n**ภาพประกอบบางส่วนไม่ได้อยู่ในภาพยนตร์\n\n\n\n\n\n\n\n"}
