{"movie_name": "รีวิว หนังเรื่อง Brick Mansions", "text": "Brick Mansions\n\nให้ 7/10 หนังเรื่องสุดท้ายที่ถ่ายจนเสร็จของ Paul Walker ก่อนจะเสียชีวิตค่ะ เรื่องราวของสายลับหนุ่มที่จะต้องแฝงตัวเข้าไปในแหล่งเสื่อมโทรมที่ชื่อ Brick Mansion เพื่อหาทางปลดระเบิดที่พ่อค้ายาขโมยไปก่อนที่เมืองจะโดนระเบิด โดยมีลีโน่ที่รู้จักทุกซอกทุกมุมของ Brick Mansions เป็นผู้ให้ความช่วยเหลือ\n\nความรู้สึกตอนดู Trailer ให้ความรู้สึกเหมือนดูโฆษณาโค้กหรือพวกเครื่องดื่มชูกำลัง (เกี่ยวกับหนังมั้ย...ไม่เกี่ยวหรอกแต่อยากบอก 555) ฉากแอคชั่นมีการเอากีฬา FreeRunning มาประยุกต์ใช้กับการต่อสู้ เล่นโดย David Belle นักแสดงเก่าจากเรื่อง B13 รับบทเป็นลีโน่ เหาะเหินเดินอากาศได้มันส์และดู smooth มากค่ะ ดูเพลินดี เหมือนมีวิชาตัวเบาเลยอ่ะ ทำอะไรก็ดูลื่นง่ายไปหมดเลย กลิ้งลงพื้นนี่นึกว่ากลิ้งลงฟูก เพราะมันดูนุ่มนวลมาก เท่ฝุดๆ ส่วนพี่พอลของพวกเราก็เล่นแอคชั่นได้ดีไม่แพ้กันเลยค่ะและเล่นมุกตลกได้ดีเลยหละ\n\nหนังเรื่องนี้เป็นหนังที่ดัดแปลงมาจากหนังฝรั่งเศสเรื่อง District B13 ค่ะ อำนวยการสร้างและเขียนบทโดย Luc Besson (ล่าสุดเขียนเรื่อง Taken 2, Malavita และ 3 Days to Kill) เพราะฉะนั้นการผูกเรื่องก็จะออกเชยๆหน่อยตามสไตร์เฮียแก ซึ่งเรื่องนี้ก็จะให้ความรู้สึกที่ค่อนข้างแปลกในฉาก Climax แต่ก็ไม่ได้ติดใจอะไร หนังมันก็ลื่นดีค่ะ แต่แค่ตัวละครไม่ค่อยมีมิติและพูดจาดูเท่ตลอดเวลา เล่าตรงเล่าหมด เรียกว่าดูหนังเรื่องนี้สบายสมองมาก ไม่ต้องเคี้ยวกลืนได้เลย\n\nแต่ก็อย่างว่าอะเนาะ ใครเค้าดูหนังแอคชั่นแล้วคิดกัน เค้าดูเอามันส์อย่างเดียวจ๊ะ (ซึ่งเรื่องนี้ก็มันส์ดี) ก็คงจะมีแต่อิชั้นนี่แหละที่คิดมากอยู่คนเดียว 55555 คุณๆผู้ชายน่าจะชอบกันค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
