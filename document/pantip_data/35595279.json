{"movie_name": "แนะนำหนังน่าดู", "text": "อาจจะช้าสักหน่อย สำหรับการรีวิว ซึ่งหลายคนคงมารีวิวกันไปแล้ว\n\nแต่จะมาบอกว่า สำหรับคนที่ยังไม่ได้ดุ และอยากดูหนังสักเรื่อง แนะนำว่า เรื่องนี้ ไม่มีอะไรน่าเสียดายตังค์เลยสักสลึงเดียว แม้ว่าจะไม่ใช่สุดยอดหนังพล็อตเยี่ยม แต่ก็เป็นหนึ่งใน Out standing ที่ควรค่าแก่การชมในโรงมากกว่า รอดูแผ่น\n\n\n\nเนื้อหาหลายคนคงได้อ่านจาก พรีวิว กระทู้ก่อนหน้านี้กันไปแล้ว แต่ในส่วนที่จะบอกก็คือ เมื่อได้ดูการ์ตูน Stop motion ของ universal เรื่องนี้แล้ว ต้องบอกว่า ดนตรีประกอบเหมือนได้ดู Crouching Tiger Hidden Dragon  ภาพสวยๆ ไม่แพ้ How to train your dragon และ พล็อตเรื่องแนวต่อสู้ นึกถึง Kungfu Panda แถมมีกลิ่นอายของ ทิม เบอร์ตัน ผสมอยู่อย่างละนิดละหน่อย แต่ไม่มีอะไรเหมือนเป๊ะๆกับหนังเหล่านั้นเลยซะทีเดียว\n\nภาพสวยงาม เนื้อเรื่องไม่ซ้ำซาก ดนตรีประกอบดีกว่า BVS มากมาย แม้จะมีบางช่วงทำได้ไม่ถึงจุดที่เรียกว่า ลงตัว แต่ก็ใกล้เคียง\n\nโดยภาพรวม เป็นหนังอนิเมชั่น แบบ สต็อปโมชั่น ที่คงจะหาดูในสไตล์แบบนี้อีกไม่ได้ไปอีกนาน  ถ้าชอบ การผจญภัย ก็ไปดูกันได้เลย\n\nส่วนฉากจบที่หลายคนบ่นว่า มันน่าจะดีกว่านั้น ส่วนตัวผมว่า ปัจจุบันความรุนแรงเด็ดขาดในการต่อสู้เพื่อเอาชนะกันแบบ อึกทึกคึกโครม อาจจะเป็นอะไรที่เอียนและดูเกร่อเกินไป KUBO จึงทำในสิ่งที่ออกแนวคิดต่างออกไป ส่วนใครชอบ ใครไม่ชอบ ก็อีกเรื่องนึง แต่ส่วนตัวผม ผมว่าดี\n\nน่าจะยืนโรงได้อีกสัปดาห์ แต่รอบฉายจะเหลือมากน้อยอันนี้ไม่ทราบ หากคุณเป็นคนชอบดูอนิเมชั่น ก็แนะนำให้หาโอกาสไปยลกันในโรง ( รอบที่ผมดุ มีคน 10 คน แต่อาจเพราะทำเลที่ตั้งเหมาะแก่การฉายหนังพากย์ไทย ซึ่งผมดีใจมาก ที่ทางโรงเขาฉาย Sound Track และ sub thai ) หนังดูได้บรรยาการครบรสจริงๆ\n"}
