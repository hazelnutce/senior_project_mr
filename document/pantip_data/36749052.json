{"movie_name": "15+ไอคิวกระฉูด", "text": "---------------------------------\n\"15+ ไอคิวกระฉูด\" (4.25/10)\n---------------------------------\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์ \"15+ ไอคิวกระฉูด\" ทางไปเพจผมครับ --> https://www.facebook.com/FeedbackMovies\n\nสัปดาห์ที่ผ่านมา ผมได้มีโอกาสดูหนังไทยวัยรุ่นเรื่องนึงจากฝั่งค่ายใบโพธิ์ที่มีเนื้อหาทะลึ่งๆ หมิ่นเหม่ด้านเพศพอสมควรกับเรื่อง \"15+ ไอคิวกระฉูด\" เพราะแค่ขนาดปล่อยทีเซอร์โปสเตอร์ออกมา ก็ชวนให้ผมคิดลึกไปพอสมควร แต่ตอนนั้นคือมองในแง่บวก ว่าภาพลักษณ์ของตัวหนังอาจจะเป็นการล่อเป้าให้เด็กๆวัยรุ่นสนใจไปชมและผมก็หวังว่าภายใต้เปลือกของความทะลึ่งตึงตังในหนัง มันคงมีแก่นของเรื่องที่ช่วยปรับทัศนคติทางเพศให้กับผู้ชมที่เป็นกลุ่มวัยแตกหนุ่มแตกสาวได้ เอาจริงๆคือ ผมรู้สึกประทับใจกับ \"Virgin am I - รักแรกกระแทกจิ้น\" หนังไทยแนวคล้ายๆกันที่เคยเข้าฉายเมื่อ 5 ปีที่แล้วเป็นอย่างมาก จำได้ว่าตอนที่ชมมันเซอร์ไพรส์จริงๆ ทั้งความสนุกและการขมวดเรื่องในตอนจบ จากภาพตรงนั้นมันเลยมาเป็นแรงหนุนให้ผมพอมีหวังกับ \"15+ ไอคิวกระฉูด\" บ้างว่าน่าจะทำออกมาได้ดีในระดับที่ไปวัดไปวาได้\n\nแต่ที่ไหนได้ หลังดูจบผมรู้สึกว่ามันไร้สาระและเล่าเรื่องสะเปะสะปะมาก ไอโหมดทะลึ่ง ตลกโปกฮาของหนังในครึ่งแรกนั่นน่าจะเป็นจุดดีจุดเดียวที่หนังทำให้ผมดูได้เพลินๆและไม่เบื่อได้ โดยหนังได้เล่าเรื่องราวของกลุ่มเพื่อนที่ดูจะเรียกว่าแก๊งหื่นก็คงไม่ผิดนัก เพราะมันหื่นเกินมนุษย์มนาจริงๆ (พิสูจน์ได้จากฉากแอบดูกระโปรงอาจารย์ฝึกสอนตรงบรรไดที่บอกเลยว่ามันโหดและท้าทายชีวิตการเป็นนักเรียนมาก) และไอแก๊งนี้มันก็มีอยู่ 1 หนุ่มที่ดันไปเผลอทำเรื่องที่ไม่น่าให้อภัยกับเพื่อนสาวที่แอบชอบจนแทบจะเข้าหน้ากันไม่ติด แต่ใจที่กล้าบวกกับความรู้สึกอยากปกป้องเธอ มันเลยดันไปตั้งคำท้าว่าถ้าแก๊งมันชนะการแข่งขันโครงงาน เธอต้องมาเป็นแฟนกับมัน โอ้ววว้าววว !!! ด้วยสมองที่มีความรู้อันน้อยนิดแต่มีความคิดเรื่องเพศมหาศาล ทางออกเดียวก็คือ ต้องกลั่นแกล้งเพื่อนสาวหัวหน้าห้องที่เรียนเก่งที่สุดให้ทำพลาดแล้วแพ้การแข่งขันโครงงานซะ เรื่องวุ่นๆมันก็เลยเกิดขึ้นไปพร้อมๆกับความสัมพันธ์ ที่นับวันแล้ว ความรู้สึกของการเป็นคู่แข่งมันกลับไม่เหมือนเดิมอีกต่อไป.... (ขอสปอยแค่นี้)\n\nจากพารากราฟด้านบน หลายคนที่อ่านอาจรู้สึกว่าหนังก็มีเรื่องราวที่น่าติดตามอยู่เหมือนกัน...แต่อะไรล่ะที่ทำให้ในภาพรวมแล้ว \"15+ ไอคิวกระฉูด\" มันดูไม่น่าประทับใจและดูไปเบื่อไปโดยเฉพาะในตอนท้าย ส่วนตัวผมขอรีวิวเลยว่า \"การเล่าเรื่อง\" คือจุดพลิกของหนังที่ผมมองว่ามันไม่ได้สร้างน้ำหนักให้กับเรื่องราวได้เลย เอาแค่ความรู้สึกที่เปลี่ยนไปของตัวพระนางในเรื่อง ผมยังไม่ค่อยอินหรือรู้สึกตามเลย ความตลกก็เหมือนมีมาผ่านไปเฉยๆไม่มีผลกับหนังเท่าที่ควร หลายๆมุกเหมือนต้องใช้ความทะลึ่งมาเป็นตัวนำความตลก มันเลยเป็นผลที่ทำให้หนังดูทะลึ่งล้นจนเกินเหตุ แอบสังเกตว่าหนังพยายามใช้หน้าตาของหนุ่มยอร์ชมาเพิ่มสีสันความตลก็ด้วย แต่บางทีมันเยอะไปกับฉากตกอกตกใจแบบอ้าปากค้าง ทำหน้าเหวออะไรแบบนี้ (ไม่รู้คิดไปเองหรือเปล่า แต่มันเยอะจนสังเกตได้จริงๆ)\n\nทั้งหมดทั้งปวงของหนัง จึงไร้ความประทับใจแบบที่กลัวๆไว้ตั้งแต่ตอนแรก หนังเหมือนจะดูสนุกแต่เอาเข้าจริงกลับมีช่วงเบื่อหน่ายเยอะมากกว่า ยิ่งตอนจบที่สร้างประเด็นหนักๆให้กับหนังนี่แทบจะไร้ความหมาย หนังขมวดปมจบไม่ได้และสร้างความน่าเชื่อถือก็ไม่ได้ ความรู้สึกมันเลยหมดไปด้วย เหลือเพียงความคิดที่ว่า \"ผมได้อะไรจากหนังเรื่องนี้?....\" (นอกจากได้เห็นกางเกงในสาวๆ)\n\nเพื่อนๆสามารถเข้าไปกดไลก์และติดตามการรีวิวหนังกันได้ที่ https://www.facebook.com/FeedbackMovies\n"}
