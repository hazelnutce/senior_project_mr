{"movie_name": "Ode to My Father", "text": "Ode to My Father : สัญญารักไม่ลืมเลือน\nเด็กชายให้คำมั่นกับพ่อไว้ว่าเขาจะดูแลครับครัวแทนพ่อก่อนที่จะพรัดพรากจากพ่อและน้องสาวด้วยภัยสงครามและลี้ภัยไปอยู่กับแม่และน้องอีกสองคนที่บ้านของป้า\nด้วยความที่เป็นคนแพ้ทางหนังดรามาครอบครัวเลยไม่ลังเลเลยที่จะตีตั๋วเข้าชมโดยรู้ข้อมูลเพียงว่าเป็นหนังเกาหลี และได้รู้ก่อนหนังฉายเพียงไม่กี่นาทีว่า ผกก คือ Youn Jk ที่ผลงานก่อนหน้าทำเราเข็ดขยาดมานานอย่าง Haeundae (เรื่องที่คลื่นยักษ์ซัดหาดแฮอุนแด หนังฟอร์มยักษ์เมื่อหลายปีที่แล้ว) เหตุที่เข็ดเพราะหนังของเขามีรสชาติที่แปลกประหลาดกว่าหนังเกาหลีทั่วๆ ไป ที่เราเพียงยอมรับเงื่อนไขว่าดรามาเกาหลีคือบิลต์น้ำตาท่วมแบบเกินจำเป็น แต่หนังของ ผกก คนนี้มีจังหวะที่ประหลาดกว่านั้นคือแม้ว่าตัวหนังจะดูเป็นดรามาที่หนักแต่ใช้จังหวะเหมือนละครไทยคือดึงดรามาไม่ทันสุดก็เอาตลกเอาฮาเข้ามาทับ และหลายๆ จังหวะมันกลายเป็นตลกไม่ดูเวล่ำเวลาแม้ในสถานการณ์ที่ควรตึงเครียดสุดๆ\nเมื่อรู้อย่างนั้นเราจึงเตรียมใจไว้เลยว่าจะต้องรับเงื่อนไขข้างต้นให้ได้เพื่อที่จะได้สนุกและอินตามไปกับหนังของเขา แต่ผลคือเขาได้พาหนังไปสู่อีกระดับ เล่นกับจังหวะแปลกไปอีกคือยิ่งเหมือนละครไทยหนักเข้าไปอีกคือเหมือนจะแบ่งหนังเป็นเบรกหลายๆ เบรก แต่ละเบรกมีดรามาน้ำตาแตกเป็นของตัวเองและตัดอารมณ์ทันทีก่อนจบเบรกด้วยคอมเมดี้!!! และไอ้การแบ่งเล่าที่ว่ามันก็ทำให้หนังไม่มีจุดที่เรารู้สึกพีคเพราะมันเล่นพยายามพีคทุกสิบนาทีเราที่ดูก็ปรับอารมณ์ไม่ทัน อีกทั้งหนังยังเหมือนเล่าไปเรื่อยๆ สร้างด่านต่างๆ ที่เราจะรู้ทันทีว่าทุกด่านต้องดรามาแบบเดาได้ เช่น ไปทำงานเหมืองเดี๋ยวเหมืองต้องระเบิด\nและสุดท้ายเมื่อหนังถึงจังหวะที่ต้องดรามาทิ้งทวนแบบสวยๆ แล้วจริงๆ เมื่ออีพระเอกที่พยายามรักษาคำมั่นกับพ่อจนแก่เฒ่าก็ไม่เคยทำอะไรให้ตัวเองสักอย่างได้รักษาคำมั่นสุดท้ายจนสำเร็จ มันกลับกลายเป็นฉากร้องไห้ที่เฟคและดูพยายามจนเรารู้สึกแปลกแยกมากกว่าจะอินตามไปได้\nอีกอย่างคือการที่หนังพยายามตลกมันยิ่งทำให้หนังดูปลอมเอามากๆ\n\nอ่านรีวิวหนังทั้งเก่า-ใหม่, ไทย-เทศ ได้ที่ https://www.facebook.com/crazyfilmlover\n\n"}
