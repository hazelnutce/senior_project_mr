{"movie_name": "CAPTAIN PHILLIPS", "text": "CAPTAIN PHILLIPS - IMAX VERSION (Paul Greengrass,2013)\n\nยกให้ 4 นิ้วหัวแม่โป้งจาก 5 นิ้ว\n\nพอล กรีนกราซยังเป็นผู้กำกับที่เอกอุในการคุมเส้นเรื่องความระทึกของตัวหนังได้อย่างเก่งฉกาจ กว่า 134 นาทีของเรื่อง เขาสามารถทำให้เราตึงเครียดไปพร้อมๆกับกัปตันฟิลลิปส์ที่กำลังโดนโจรสลัดโซมาเลียจี้เป็นตัวประกัน โดยไม่ลดราวาศอกความหนักหน่วงของเรื่องราวแม้แต่นิดเดียว\n\nยิ่งหนังแบ่งช่วงความระทึกออกเป็นสองช่วงใหญ่ๆนั่นคือในเรือลำใหญ่เปิดโล่งในช่วงครึ่งแรก กับช่วงเรือชูชีพ ปิดแคบชวนอึดอัด หนังก็ให้น้ำหนักของสองสถานการณ์ได้อย่างพอดิบพอดีกัน นอกจากนี้ต้องกราบขอบพระคุณดนตรีประกอบของเฮนรี แจ็คแมน ที่ช่วยบรรยายอารมณ์กดดันหนักหน่วง ผ่อนคลาย หรือหม่นเศร้าได้อย่างทรงพลัง\n\nและแน่นอนว่าฉากปลดเปลื้องพันธนาการของทอม แฮงค์ในตอนท้ายเรื่อง ทรงพลังพอๆกับแซนดร้า บลูล็อคใน Gravity เลยก็ว่าได้ ไม่ว่าจะดูหนังเรื่องนี้โดยจุดประสงค์ใดก็ตาม มันสามารถมอบทั้งความบันเทิงและประสบการณ์ร่วมได้อย่างพร้อมเพรียง\n\nอ้างอิงจาก https://www.facebook.com/EntertainmentBite\n"}
