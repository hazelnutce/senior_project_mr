{"movie_name": "Detective Conan: The Sniper from Another Dimension ปริศนากระสุนมรณะ", "text": "[Review] Detective Conan: The Sniper from Another Dimension\nปริศนากระสุนมรณะ\n\n\n\nAnimation | Action | Adventure\n\nผู้กำกับ: Shizuno Kobun\nดารานักแสดง:   Takayama Minami (Conan Voice)\n                  Yamazaki Wakana (Ran Voice)\n                  Yamaguchi Kappei (Shinichi Voice)\n\n\nช่วงน้องปลวกเมาท์มอยหนัง\n       วันนี้น้องปลวกได้ไปดูยอดนักสืบจิ๋วโคนัน ที่ SF โรง 7 ณ เซ็ลทรัลลาดพร้าวมาจ้า ได้นั่งแถว E ขอบอกเลยว่าระยะห่างกำลังดี จอใหญ่ใช้ได้ เสียงดังฟังชัดกระหึ่มได้ใจ\n    เชื่อว่าไม่มีใครไม่รู้จักโคนันเจ้าหนูมรณะแน่ๆ (อย่างที่รู้กันว่าเมื่ออีเด็กนี่ไปเหยียบที่ไหนมักจะมีคนตายที่นั่น แถมเดอะมูฟวี่หลังๆมานี้ต้องมีคำว่ามรณะมาต่อท้ายเสมอๆด้วย) น้องปลวกเองก็เป็นแฟนการ์ตูนเรื่องนี้เหมือนกันถึงแม้จะไม่ได้ติดตามทุกเล่มทุกตอนก็เถอะ ก็ไม่เคยเบื่อกับเนื้อเรื่อง และการไขคดีเลยนะ แต่อาจมีเซ็งๆบ้างกับเดอะมูฟวี่ภาคก่อน เช่น ฝ่าวิกฤติเรือรบมรณะ ซึ่งไม่ค่อยกระตุ้นต่อมความสนุกของน้องปลวกสักเท่าไร\n    แต่พอมาภาคนี้น้องปลวกว่าสนุกมากนะ สนุกกว่าภาคก่อนเยอะ! เนื้อเรื่องก็เขียนออกมาได้ดีดูเพลินไม่มีเบื่อ จะรู้สึกขัดๆหน่อยก็ตอนตัวละครพูดภาษาอังกฤษ ซึ่งน้องปลวกรู้สึกมันแปล่งๆพิกล ส่วนเรื่องฉากแอ็คชั่นภาคนี้มีให้เห็นหลายฉากถือว่าโอเคมากเลย แต่ถ้าใครบอกว่าฉากแอ็คชั่นมันเวอร์มาก น้องปลวกขอถามกลับหน่อยจ้า ว่าการ์ตูนเรื่องนี้มีตอนไหนบ้างที่มันไม่เวอร์ ส่วนแรงจูงใจของคนร้ายในภาคนี้น้องปลวกว่าโอเคนะ เป็นน้องปลวกก็อยากเชือดอีพวกนี้ทิ้งเหมือนกัน\n    อ้ออย่าลืมดูฉาก End Credit กันนะจ๊ะ แถมยังมีทิ้งท้ายด้วยภาพปริศนาเดอะมูฟวี่ภาคที่ 19 ด้วย แต่รู้สึกว่าโรงที่น้องปลวกไปดูพอเห็นแล้วขำกันทั้งโรง ไม่รู้คนอื่นจะเป็นเหมือนกันหรือเปล่า\n    สุดท้ายนี้ใครที่เป็นแฟนอีเด็กแว่นต้องสาป (ถึงไม่ใช่แอนนาเบลแต่อาถรรพ์แรงไม่แพ้กัน น้องปลวกสัมผัสได้) ไม่ควรพลาดเรื่องนี้นะจ๊ะ สนุกมาก น้องปลวกคอนเฟิร์ม\n\nคะแนนความชอบส่วนตัว: 9/10\n\nCR: IMDb - Detective Conan: The Sniper from Another Dimension\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
