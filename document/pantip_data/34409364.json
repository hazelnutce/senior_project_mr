{"movie_name": "The Vatican Tapes ‪สวดนรกลงหลุม", "text": "อาทิตย์นี้ถ้าให้เดา นักดูหนังแทบจะทุกคนต้องเลือกไปดู Spectre เป็นอันดับแรกแน่ๆ เพราะหนังเรื่องอื่นก็ไม่ได้ดึงดูดใจให้ดูเท่าไหร่ แล้วตอนที่ผมไปซื้อตั๋ว มีแต่คนกำลังรอคิวจะดู Spectre ผมก็เลยดูเรื่องอื่นก่อนดีกว่า ซึ่งโรงที่ผมไปดู มีหนังใหม่อยู่แค่สองเรื่อง ก็เลยเลือกดูเรื่องนี้แทน\n\n\nThe Vatican Tapes สวดนรกลงหลุม เป็นเรื่องราวของ เทปลับบันทึกพิธีกรรมไล่ผี ที่รั่วไหลออกมาจากนครรัฐวาติกัน ศูนย์กลางคาทอลิก โดยติดตามบาทหลวง (ไมเคิล พีน่า) ที่ได้พบกับ แองเจล่า โฮมส์ (โอลิเวีย เทย์เลอร์ ดัดลีย์) หญิงสาวที่ถูกครอบงำโดยปีศาจร้าย แต่ในกรณีนี้เหมือนกับว่า วิญญาณที่สิงร่างเธอนั้นจะแข็งแกร่งและสยดสยองเกินกว่าที่จะคาดคิด\n\n\nบอกตามตรงเลย ถึงหนังจะเป็นหนังแนวเดิมที่เคยมีมาหลายเรื่องแล้ว แต่ฟอร์มหนังมันดีมากกกกกในตอนต้น หนังบิ๊วออกมาได้น่ากลัวกว่าหนังหลายๆ เรื่องที่ผ่านมาจนขนลุก ดูแล้วเรียกได้ว่าทำออกมาได้ดีเกินคาด แต่ก็มีบางส่วนที่ดูขัดๆ ไปบ้างเช่นการเอาฉากต่างๆ มาทำเหมือนกำลังถูกอัดวีดิโออยู่แล้วใส่ชื่อ The Vatican Tape ลงไป มันก็ทำให้เกิดคำถามว่าบางตอนมันเป็นช่วงที่ vatican ยังไม่เข้ามาเอี่ยว แต่ทำไมฟิล์มหนังถึงเป็นชื่อ the vatican tape แต่ถึงยังไงอารมณ์หนังยังคงความน่าขนลุกไว้ได้ตลอด ตั้งแต่ต้นเรื่องจนถึงช่วงพีคอย่างพิธีการขับไล่ซาตาน แต่พอหนังจะขมวดปมเฉลยตอนจบเท่านั้นแหละ หนังกลับออกทะเลไปจนเละเทะไม่มีชิ้นดี จุดเด่นที่ทำมาตั้งแต่ต้นเรื่องมาถูกถล่มเละเทะด้วยตอนจบที่ดูแล้วต้องเงิบไปเลย เงิบจริงจังเลยล่ะ คือตอนจบนี่ถูกสร้างมาเพื่อทำลายหนังเรื่องนี้โดยเฉพาะ กลายเป็นหนังที่จบได้แย่ที่สุดเรื่องหนึ่งที่ผมดูเลยทีเดียว\n\n\nสำหรับผม หนังเรื่องนี้ สรุปคร่าวๆ ได้เท่านี้ เพราะความประทับใจในตอนแรกที่มีต่อหนังช่วงต้นถูกเผาทิ้งด้วยหนังช่วงท้ายอย่างไม่น่าให้อภัย พอมาดูเรทที่ฝรั่งเค้าให้หนังเรื่องนี้ผมก็ถึงบางอ้อ เพราะฝรั่งให้หนังเรื่องนี้แค่ 1 1/2 - 2 ดาวเท่านั้นครับ\n\nพูดคุยเพิ่มเติมได้ที่นี่ครับ >>>> [Spoil] คลิกเพื่อดูข้อความที่ซ่อนไว้\n\n"}
