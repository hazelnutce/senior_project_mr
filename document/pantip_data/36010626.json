{"movie_name": "Allied สายลับพันธมิตร", "text": "Allied (ไม่สปอยเนื้อหาสำคัญ)\n.\nภาพยนตร์แอคชั่นดราม่าโรแมนติก เรื่องราวของสายลับต่างชนชาติที่ได้รับภารกิจร่วมกันในช่วงสงครามโลกครั้งที่ 2 แม็กซ์ วาแทน (Brad Pitt) และ มาริแอนน์ โบเซจัวร์ โบเซฌูร์ (Marion Cotillard) หลังจากได้รับภารกิจเสี่ยงตายร่วมกันภารกิจหนึ่ง ทั้งคู่ก็ตกหลุมรักและตกลงใช้ชีวิตร่วมกัน ทว่ากลับมีความลับบางอย่างเปิดเผยขึ้นหลังจากนั้น กำกับภาพยนตร์โดย Robert Zemeckis (Cast Away (2000) และ The Walk (2015))\n.\nภาพยนตร์แอคชั่นดราม่าโรแมนติกที่ได้ดาราแม่เหล็กมาร่วมแสดงนำทั้ง Brad Pitt และ Marion Cotillard โดยเนื้อเรื่องที่เกิดขึ้นจะอยู่ในช่วงสมัยสงครามโลกครั้งที่ 2 ตัวหนังบอกเล่าความโหดเหี้ยมของสงคราม รวมถึงให้ความรู้สึกลึกลับ คลุมเครือ ชวนหวาดระแวง ต่อการปฏิบัติภารกิจและความเป็นตัวตนที่แท้จริงของสองตัวละครหลัก ซึ่งสามารถเค้นจุดเด่นของความเป็นสายลับและคุมโทนเรื่องในช่วงต้นได้อย่างยอดเยี่ยม ด้านสองนักแสดงนำหลักนั้นช่างดึงดูดและทรงพลังมากๆ เฉกเช่นภารกิจการลอบสังหารที่สร้างความระทึก ก่อนจะบอกเล่าถึงเรื่องราวชีวิตสุดสะเทือนใจ ที่ต้องรักษาไว้ซึ่งเกียรติภูมิความรักชาติและรักแท้ที่เกิดขึ้นท่ามกลางสงครามอันโหดร้ายด้วยเช่นกัน\n.\nMy Score : 7.5/10\n\n"}
