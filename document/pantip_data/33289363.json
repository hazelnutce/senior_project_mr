{"movie_name": "Nightcrawler (2014)", "text": "ผลงานชิ้นแรกในฐานะผู้กำกับของ Dan Gilroy เล่าเรื่องของ Lou Bloom (Jake Gyllenhaal) หัวขโมยที่หันมาเอาดีด้านการเป็นนักข่าวภาคค่ำ\n\n\n\nไม่ต่างจากงานเดิมของเขาที่เป็นการหยิบฉวย “สิ่งของ” โดยไม่ต้องลงทุนอะไรมากมาย อย่างการลักลอบตัดรั้วเหล็กและฝาท่อเพื่อนำไปขาย\n\nงานใหม่ของ Lou ง่ายกว่าแถมไม่ผิดกฏหมาย เพราะสิ่งที่เขาหยิบฉวยเพื่อนำมาขายก็คือ \"ฟุตเตจวิดีโอ\" ที่ยิ่งเลือดสาด ยิ่งรุนแรง ก็ยิ่งได้ราคางาม\n\n\n\nแม้บางฟุตเตจจะเข้าข่ายผิดกฏหมายและศีลธรรม แต่ไม่มีอะไรมาขวางได้เมื่อมันทำเงินมากมายให้ผู้เกี่ยวข้อง\n\nและคงไม่มีใครสนใจอะไรมากนักในสังคมที่มีคนไม่ยอมรับโจรเข้าทำงาน แต่ก็ยังรับซื้อของโจรอยู่เป็นประจำ\n\n"}
