{"movie_name": "Hacksaw Ridge (วีรบุรุษสมรภูมิปาฏิหาริย์)", "text": "Hacksaw Ridge (ไม่สปอยล์เนื้อหาสำคัญ)\n.\nภาพยนตร์สร้างจากเรื่องจริง เรื่องราวของ Desmond Doss แพทย์สนามที่เข้าร่วมรบในสงครามช่วงสงครามโลกครั้งที่ 2 โดยไม่ถืออาวุธและใช้เพียงศรัทธาอันแรงกล้าในการช่วยเหลือพลทหารผู้ร่วมรบของเขาเท่านั้น กำกับภาพยนตร์โดย Mel Gibson\n.\nภาพยนตร์แนวสงครามชีวประวัติที่สร้างขึ้นจากเรื่องจริงของแพทย์สนามผู้หาญกล้า ผลงานการกำกับของ Mel Gibson นักแสดงชื่อดัง ด้วยฝีไม้ลายมือและลายเซ็นต์อันเอกลักษณ์การกำกับของนักแสดงผู้นี้ ทำให้ตัวหนังมีความดิบ รุนแรงและสมจริง ด้วยการบอกเล่าเรื่องราวของครอบครัวตัวละครหลักผ่านผู้เป็นพ่อที่ผ่านและได้รับแผลใจจากสงคราม และผู้เป็นลูกที่มีศรัทธาอันแรงกล้าบางอย่าง ทำให้ตัวหนังสามารถถ่ายทอดความรุนแรงทั้งภาคสนาม สภาพจิตใจ และประเด็นด้านความศรัทธาได้อย่างหนักหน่วง ฉากสมรภูมิภายในเรื่องค่อนข้างดิบเถื่อนและรุนแรง พรั่งพรูไปด้วยเศษเลือดเศษเนื้อและความหาญกล้าของพลทหารผู้นี้เช่นกัน เป็นอีกหนึ่งหนังสงครามที่ไม่ควรพลาดจริงๆครับ\n.\nระดับความชอบ : 9.5/10\n\n\nแก้ไขข้อความเมื่อ 13 กุมภาพันธ์ เวลา 19:50 น."}
