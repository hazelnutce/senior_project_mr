{"movie_name": "King Cobra Movie", "text": "\"ฉันจ่ายให้ได้มากกว่า ถ้านายยินดีทุ่มสุดตัว..\"\n------------------------------------\n\"King Cobra - เปลื้องผ้าให้ฉาวโลก\" (5.5/10)\n\n\n\n\"นี่คือหนังที่มีเรื่องราวเกี่ยThe วกับธุรกิจหนังโป้เกย์ที่ดีที่สุด\" นี่คือคำกล่าวของบรรดานักวิจารณ์ที่ได้ชมกันหลัง \"King Cobra\" ได้ไปเปิดตัวที่เทศกาลหนัง \"Tribeca Film Festival\"\n\n\"King Cobra\" เล่าเรื่องราวของ \"ฌอน ล็อคฮาร์\" หนุ่มหล่อวัย 17 ปีที่ฝันอยากเข้าวงการ ทำงานสายบันเทิง ซึ่งเขาได้พบกับ \"สตีเฟ่น\" ผู้ก่อตั้งสตูดิโอเกย์ในนาม \"Cobra Video\" ฌอนที่ใช้ชื่อในวงการว่า \"แบรนท์ คอร์ริแกน\" ก็เริ่มถ่ายหนังเกย์จนมีชื่อเสียงดังไปทั่ว เป็นที่สนใจของเหล่าโปรดิวเซอร์ฝีมือดีในสตูนิโออื่นๆ โดยเฉพาะกับ \"โจ\" และ \"ฮาโรลด์\" ที่พยายามจะชิงตัวคอร์ริแกนมาแสดงหนังให้กับค่ายตัวเอง เหตุการณ์จึงวุ่นวาย ทั้งเรื่องความหึงหวง ธุรกิจ และการเอาเปรียบ\n\nแม้ใครจะบอกว่าหนังเรื่องดีแค่ไหน แต่ส่วนตัวผมกลับมองว่า หนังขายประเด็นเซ็กซ์มากเกินความจำเป็น (เฉลี่ยในทุกๆ 15 นาทีมันต้องมีฉากซั่มกัน) เรื่องบทก็ขาดมิติ เล่าเรียบๆไปเรื่อยๆ ผ่านตัวละครที่เดี๋ยวดีเดี๋ยวร้าย ซึ่งไม่ได้สร้างความตื่นเต้นอะไรเลย จะดูเพลินหน่อยก็ในเรื่องประเด็นการต่อสู้กันทางธุรกิจ (ซึ่งมันก็ไปไม่สุดอยู่ดี)\n\nการแสดงของนักแสดงน่าจะเป็นส่วนที่ดีที่สุดของหนัง เพราะผมสามารถเชื่อในบทบาทที่เขาแสดงได้จริงๆ (แม้เค้าจะไม่ใช่เกย์จริงๆก็ตาม) ประเด็นฆ่าตกรรมก็ง่ายไป ฆ่าง่าย จับตัวคนร้ายก็ง่าย ไม่ได้บิ้วคนดูให้ตื่นเต้นเลย (แอบเสียดายประเด็นนี้ ถ้าทำได้ดี หนังจะดูสนุกขึ้นเยอะ)\n\nในภาพรวม หนังน่าจะตอบโจทย์ผู้ชมที่อยากมาชมกล้ามและเป้าวับๆแวมๆของนักแสดงหรืออยากชมงานดราม่าเบาๆที่เล่าเรื่องชีวิตของบุคคลที่มีอยู่จริง แต่ถ้าอยากชมเพราะมันเป็นหนังน่าลุ้น น่าติดตาม เป็นหนังอาชญากรรมแล้วล่ะก็ เตรียมใจผิดหวังได้เลยครับ\n\nปล. ตัวหนังดัดแปลงมาจากเหตุการณ์จริงในปี 2007 ที่มีข่าวฆาตกรรมโปรดิวเซอร์หนังโป้เกย์อย่างไบรอัน โคซิส อีกทั้งยังดัดแปลงมาจากหนังสือในชื่อ Cobra Killer\n\nติดตามการรีวิวหนังใหม่ก่อนใครได้ที่ www.facebook.com/FeedbackMovies\n\n#KingCobra #KingCobraMovie\nMoviesFeedback No.100/2016 (232)\n"}
