{"movie_name": "The Magnificent Seven", "text": "รีวิว : The Magnificent Seven - 7 สิงห์แดนเสือ\n***ไม่ Spoil เนื้อหาสำคัญ\n\nก่อนพูดถึงหนัง\nครั้งนี้เป็นการดูหนังที่เสียน้ำตากับเพลง\n\"สรรเสริญพระบามรี\" มากที่สุด ซึ่งเองก็ตั้งใจเข้าไปดู\nเพราะอยากชมภาพท่าน ในจอยักษ์ และฟังเพลงระบบเสียงดีๆ\n\nได้ยินทุกคนในโรงมีเสียงสะอื้น และปาดน้ำตาเช่นกัน T T\nกว่าจะปรับอารมณ์ได้ก็สักพักนึง\n\nพูดถึงตัวหนังเป็นหนัง Remake จากเดิมปี 1960\nซึ่งก็ Remake มาจากหนังญี่ปุ่นเก่า\nชื่อ Seven Samurai เมื่อ 1954 นู่น\nและตัวผมเองก็ไม่เคยดูภาคเก่าๆมาก่อนเลย\n\nมาได้ดูเรื่องนี้\nความรู้สึกเหมือนดู \"ชาวบ้านบางระจัน\"\nเวอร์ชั่นคาวบอย แต่ลดสเกลลงมาเป็นหมู่บ้านเล็กๆ\nที่ต้องต่อสู้กับนักธุรกิจหน้าเลือดที่กำลังไล่ที่อย่างโหดร้ายแทน\n\nขอเปรียบหนังเรื่องนี้เป็นหนัง \"มาม่า\" คือหนังสำเร็จรูปเลย\nหนังเป็นเส้นตรงมีเลี้ยวนิดหน่อย แต่แบบเด็กประถมเดาทางได้\nหมู่บ้านถูกรุกราน หาพรรคพวก กำลังเสริม รวมพลังส็\nสุดท้ายตอนจบจะเป็นแบบไหนต้องไปติดตามกันในหนังเอาเอง..\n\n\n\nแต่สิ่งที่ทำให้สนุกไปกับหนังบ้าง\nก็คงจะเป็นเรื่องอารมณ์ความเป็นคาวบอย\nสีหน้าแววตาก่อนจะดวลปืนกันทำออกมาค่อนข้างถูกใจ\n(แบบเมื่อไหร่จะยิงกันสักที เก๊กกันอยู่นั่นแหละ)\n\nสิ่งที่ชอบอีกอย่างแบบไม่ได้คาดคิดก็นางเอง 5555\nพึ่งดู The Girl on The Train มาไม่นาน มาเจออีกแล้วในเรื่องนี้\nกับ Haley Bennett เป็นผู้หญิงที่ไม่ได้สวยมากแต่มีเสน่ห์มาก\nSex Appeal เธอดึงดูดผมสุดๆ\n\nเรื่องนี้ให้ [6/10] พอดูเพลินๆได้\nดูแล้วไม่ได้ชอบอะไรมากมายครับ\n\n#ก็แค่คนชอบดูหนัง\n#รสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n\n\n\n\n-----------------------------------------------------\n\n--คำอธิบายคะแนน--\n\n10 คะแนน - ดีสุดเรื่องนึงตั้งแต่ดูหนังมา มีโอกาสจะดูซ้ำ\n9 คะแนน - ดีสุดเรื่องนึง แต่ไม่ถึงขั้นอยากดูซ้ำ\n8 คะแนน - เรียกได้เต็มปากว่าหนังดี\n7 คะแนน - ชอบ\n6 คะแนน - พอใช้ได้ มีส่วนที่ชอบเล็กน้อย\n5 คะแนน - เฉยๆ\n4 คะแนน - ผิดหวัง\n3 คะแนน - ห่วยแตก\n2 คะแนน - ห่วยที่สุดเรื่องหนึ่งในชีวิต\n1 คะแนน - โคตรมหาห่วยตั้งแต่ดูหนังมา!!! อย่าได้เข้าไปดูเป็นอันขาด เอาตังตูคืนมา!!\n"}
