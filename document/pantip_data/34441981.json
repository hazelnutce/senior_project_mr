{"movie_name": "American Ultra พยัคฆ์ร้ายสายซี๊ดดดด", "text": "จะเกิดอะไรขึ้นเมื่อจู่ๆ ไมค์ หนุ่มพี้ยาแคซเซียร์ร้านสะดวกซื้อหน้าปั้มโดนหน่วยตำรวจและทหารไล่ฆ่าเขาอยู่ เพราะเขาคือหนึ่งในอดีตคนในโครงการของทหารในการฝึกเป็นนักฆ่าที่หายตัวไป โดยมีฟีบี้ แฟนสาวของเขาต้องมาร่วมฝ่าดงกระสุนนี้ด้วย ซึ่งไมค์เองก็ดันมีสกิลการฆ่าคนติดตัวมาแบบที่ตนไม่รู้ตัวมาก่อนเช่นกัน ภารกิจไล่ล่าผ่าควันปืนและกัญชาจะเป็นยังไง ต้องดู.\n\n\n\nพล็อตมันก็บ้าๆเพี้ยนๆแบบมีความล้ำสไตล์ Max Landis นี่แหละ เพียงแต่หนังมันยังกั๊กความบ้าไว้ เหมือนกลัวมีภาคต่อเลยต้องกั๊กไปก่อน ทำให้หนังเหมือนยังบ้าไม่เต็มสุด ทั้งที่พล็อตมันมีทางเล่นอะไรให้เยอะแยะมาก ฉากแอคชั่นก็กั๊กแบบสุดๆ ถึงที่มันควรจะเล่นสกิลพระเอกอะไรให้เยอะแยะกว่านี้ ถ้าให้พูดตามตรง Project X แมร่งบ้าสุดๆกว่าเรื่องนี้เยอะ.\n\n\n\nจะว่าไปบทแบบนี้เจซซี่แมร่งเล่นได้คนเดียวจริงๆ ปุ๊นดูดพูดไวไฮเปอร์ มีแค่เจซคนเดียวแหละที่เหมาะ ส่วนคริสเตียนสจ๊วต พอออกจากทไวไลท์ การแสดงอะไรๆก็ดีขึ้น ชอบบทนางมาก บทนางเก่งและเกินคาดมาก./ ฉากบู๊ตอนแรกที่ใช้ช้อนฆ่าคน กับ ตอนท้ายในซุปเปอร์มาร์เก็ต มีซีนลองเทคด้วย เสียดายมานิดเดียวแต่สนุกมากนะ.\n\n\n\nโดยรวมแล้วหนังอาจจะกั๊กความโหดมันส์ฮาไว้ แต่ก็สนุกดีในด้านของฉากแอคชั่นครีเอทๆ (โดยเฉพาะฉากบู๊ซุปเปอร์มาร์เก็ตตอนท้ายนี่นึกถึงคุณลุงแม็คคอลเลยทีเดียว) และตัวละครเอกที่มีสีสันโดยเฉพาะบทนางเอก ถึงตัวร้ายในเรื่องจะไม่ค่อยแสดงความบ้าบิ่นอะไรมาก (จริงๆพี่แม็กแลนดิสแกเคยบอกว่าบทตัวร้ายนี่มันมีอะไรที่จัดเต็มและบ้าบอกว่านี้มากแต่เป็นเพราะงบ) แต่ก็คุ้มสำหรับหนังแอคชั่นตลกร้ายสุดโหดดิบเรื่องนี้ครับ.\n\n\n\nเกรด : B-\n\nปล.End Credit ตอนท้ายโคตรบ้าบิ่นและคัลท์เลือดสาดมาก.\n\n\n\nปล.ขอพื้นรีวิวนี้ฝากเพจรีวิวหนังของข้าพเจ้าด้วยนะครับ ^_^ : https://www.facebook.com/ReviewMovieMaiPhen?ref=bookmarks\nอันนี้รีวิวในเพจ : https://www.facebook.com/ReviewMovieMaiPhen/photos/a.207952725985939.45737.207917275989484/854155334699005/?type=3&theater\n"}
