{"movie_name": "รีวิวหนังเรื่อง Hector and the Search of Happiness", "text": "ให้ 7.5/10 หนังแนว Comedy, Adventure เรื่องราวของจิตแพทย์หนุ่มที่ไม่สามารถช่วยให้คนไข้หายจากความทุกข์ได้ จนพบว่าตัวเองต่างหากที่ไม่มีความสุขแล้วจะทำให้ผู้อื่นมีความสุขได้อย่างไร จึงออกเดินทางท่องเที่ยวไปอีกซีกโลกเพื่อหาความหมายที่แท้จริงของคำว่า “ความสุข”\n\nหนังเริ่มต้นมาด้วยเสียง Voice Over เหมือนเสียงเล่านิทานถึงวิถีชีวิตของตัวละครได้ค่อนข้างหน้าสนใจ ตัดภาพในช่วงต้นได้สนุก โดยเปรียบตัวละครหลักอย่างเฮคเตอร์ที่เดินทางตามหาความสุขว่าเป็นเหมือนตินตินที่เดินทางผจญภัยเพื่อหาข่าว เรื่องในบางช่วงจึงมีส่วนผสมของการ์ตูนเล็กๆน้อยๆเป็นองค์ประกอบรวมอยู่ด้วย แม้หนังจะนำเสนอต้นตอสาเหตุของการเดินทางอ่อนไปหน่อย แต่ก็เพียงพอจะส่งต่อให้ขับเคลื่อนเรื่องไปได้ไม่ติดขัด\n\nมุกตลกเป็นสไตล์อังกฤษแบบขำเล็กๆน้อยๆแบบพองาม ประเด็นของเรื่องดีมากคือ “การมีความสุข” ดูแล้วจะได้ข้อคิดดีๆในการที่จะสนุกและมีความสุขกับชีวิต ความสุขไม่จำเป็นต้องใหญ่ แต่อาจเป็นเพียงเรื่องเล็กๆน้อยๆที่อยู่รอบตัวเราในแต่ละวันที่เราอาจจะมองข้ามไปก็ได้...ชมจบอาจจะไม่สุขแบบเต็มอิ่ม แต่ก็สุขแบบเบาๆ\n\nหากเปรียบ Hector and the Search of Happiness กับ The Secret life of Walter Mitty (2013) แล้ว การดำเนินเรื่องจะดำเนินตามวิถีเดียวกันคือ การออกเดินทางผจญภัย ประสบกับปัญหาต่างๆ และค้นพบสิ่งที่สำคัญสำหรับตัวละครเอง หากแต่การเดินทางของ Hector ไม่ได้ตื่นเต้นและผจญภัยเท่า และเนื้อเรื่องกับประเด็นลงลึกน้อยกว่า Mitty เท่านั้นเอง\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
