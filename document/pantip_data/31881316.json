{"movie_name": "ม.6/5 :) ท้าแม่นาค", "text": "มีโอกาสได้ดูหนังเรื่องใหม่ของ พี่พจน์ อานนท์ หรือชื่อใหม่ พชร์ ภเสฐ ในรอบเพรสวันอังคารที่ผ่านมา\nม.6/5 ปากหมาท้าแม่นาค หรือ ม.6/5 ภาคสอง ซึ่งนักแสดงคือแก๊งค์เดิมจากภาคแรกเลย และมีตัวละครใหม่มาเพิ่มในกลุ่ม\nซึ่งเล่าเรื่องในระหว่างพวกแก๊งค์เกรียนจะจบ ม.6 ซึ่งเกรดย่ำแย่จึงต้องไปขอบนแม่นาค ซึ่งนิค ที่เกรียนที่สุดในกลุ่มดันไปท้าแม่นาค\nเลยโดนจับพาลากเข้าไปสู่ยุคพระโขนงกันทั้งแก๊งค์ จะฮาหลอนแค่ไหนลองไปติดตาม\n10 เมษานี้ในระบบ ปกติ และ 3D ที่เค้าโฆษณาว่า พุ่งทุก 5 นาที\n\nส่วนตัวดูมาแล้ว อย่างแรกที่ชมคือ โปรดั๊กชั่นงานสร้างคืออลังการมาก ทั้งเอฟเฟค ทั้งสามมิติที่ทำดีขึ้นกว่าภาคแรก ลูกเล่นที่ใส่มา\nมีพุ่งเข้าหน้าจริงๆ ยังจัดเต็มเรื่องระเบิด ฉาก ชุด คอสตูมที่ย้อนยุคกลับไป รู้สึกถึงความสมจริงทางงานสร้าง ไม่ขัดตา\nใครเป็นแฟนคลับที่ชอบภาคแรก ภาคนี้ควรดู เพราะหนุ่มๆมาถอดเสื้อโชว์หุ่นให้เห็น แต่ไม่มีฉากวาบหวิวอะไร มีจิ้นๆบ้างตามตัวอย่าง\nส่วนเรื่องมุกทันสมัยตามสไตล์หนังพี่พจน์ มีขำบ้าง ยิ้มๆบ้าง ล้อแม่นาคในฉบับเก่าๆ ที่เราเคยดูมา\nกิ๊บซี่ ในบทแม่นาค พลิกคาแรกเตอร์ จากวง เกิร์ลลี่ เบอร์รี่ เซ็กซี่ มาแต่งเป็นแม่นาค ผมสั้น ซึ่งลืมภาพ อย่ามโน ไปอย่างสิ้นเชิง\nสตาร์บั๊คส์ ในบท พี่มาก ก็ดูกวนๆ เกรียนๆ หื่นๆ ไม่เหมือนพี่มากฉบับอื่น\nในเรื่องนี้มีนักแสดงจาก ทองเนื้อเก้า คือ แอ๊ว อำภา หรือ ยายแล รับบท ยายปริก\nส่วนตัวชอบ ละม่อม จาก ทองเนื้อเก้า เล่นน้อยแต่ฮามากๆ\nสรุปว่า ใครชอบหนังค่ายพระนครฟิลม์ กลิ่นบ้านๆ เหมือนยุคแรกๆ แบบ ผีหัวขาด รวมถึงแฟนคลับภาคแรก น่าจะชอบกัน\nไปดูคลายร้อนรับสงกรานต์พอดีเลย มีทั้งตลก น่ากลัว ซึ้ง\n\n\n\n"}
