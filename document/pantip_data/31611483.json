{"movie_name": "รีวิวหนัง : ปิดหน่วยล่า คนหมาเดือด Badges of Fury", "text": "            เจ็ท ลี  มารับบทเป็น “หวงเฟยหง”  ตำรวจสืบสวนสอบสวนที่รอวันเกษียณ  แต่กว่าจะถึงวันนั้นก็มีคดีเกิดขึ้นมากมาย  โดยเฉพาะคดีฆาตกรรมต่อเนื่อง  ที่เขาจะต้องค้นหาความจริงให้ได้ว่าใครคือฆาตกร ร่วมกับคู่หูสุดเปิ่น หวังบู้เอ๋อ คนที่ชอบแกว่งเท้าหาเสี้ยนอยู่ตลอดเวลา  หวงเฟยหงจะทำอย่างไรเพื่อคลี่คลายคดีนี้ให้สำเร็จและใครกันแน่ที่เป็นฆาตกรตัวจริง\nHunsa\n            \"บู๊ เน้น ฮา\" ซะอย่างนั้นกับหนังเรื่องนี้ หน้าหนัง เรื่องย่อ โปสเตอร์ หรือตัวอย่าง ออกมาแอ๊คชั่นมาก บู๊ๆ เราก็หวังจะได้เห็นหนังแอคชั่นระห่ำทั้งเรื่ืองที่นำโดยเจ๊ทลี เหมือน Firestorm (นำแสดงโดยหลิวเต๋อหัว) ที่เพิ่งดูไปเมื่อไม่กี่วันก่อน เป็นตำรวจเหมือนกันซะด้วยนะ แต่ปรากฏว่า เรื่องนี้ออกมาสไตล์หนังจีนแต่ก่อนเลย ทั้งสไตล์ภาพ ทั้งมุก เป็นหนังสืบสวนที่เดินเรื่องเป็นหนังตลกผสมแอ๊คชั่น...(หรือจะเรียกว่าหนังจีนวรยุทธ์ดี) และผสมดราม่ากับความรักกุ๊กกิ๊กเบาๆ\n\n            หนังยิงมุกตลอดเรื่อง ยิ่งพากษ์โดยพันธมิตรด้วยแล้ว เพิ่มมุกเบิ้ลเข้าไปอีก จนแยกไม่ออกว่าอันไหนมุกใคร แต่ก็ไม่ได้ฮาครืนกันตลอดเรื่องนะ โดนจริงๆไม่กี่มุก ชอบมุกหวงเฟยหง ไม่ได้ฮามากมาย แต่มันคิดถึง >> พี่แกเล่นเปิดเพลงหวงเฟยหงประกอบซะงั้น เก๋ๆ<<\n            นักแสดง ถึงแม้ว่าในทุกๆสื่อจะเสนอขายเจ็ทลีเป็นหลัก แต่เฮียแกไม่ได้รับบทหลักนะ ใครอยากดูเฮียเต็มๆอาจจะผิดหวังได้ ตัวหลักจริงๆคือ เหวิน จาง ที่รับบทเป็น \"หวังบู้เอ๋อ\" ตำรวจใหม่เลือดร้อนต่างหาก แต่เค้าแสดงได้ดีนะ สนุกดี ดารานำหญิง 3 คนก็สวยไปคนละแบบ พี่สาวนี่สวยมั้ยนะ ไม่ได้มองหน้าเลย~ มองแต่โฟร์โมสต์นาง หุ่นดีผิวนวล ขนาดผู้หญิงด้วยกันยังละสายตาไมไ่ด้เลยจริงๆ\n           ปล.ชื่อเรื่องภาษาไทยนี่ที่มาคือไรฟระ?? ใครปิดหน่วย??? ใครคือคนหมา??? ละใครเดือด???\n\n\n\n\n\nCR: http://souyee.blogspot.com/2014/01/badges-of-fury.html\n"}
