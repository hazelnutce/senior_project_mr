{"movie_name": "ตุ๊กแกรักแป้งมาก", "text": "หนังเรื่องใหม่จาก ต้อม ยุทธเลิศ สิปปภาค กับค่ายหนังน้องใหม่ Transformation Films ที่พาเราย้อนวัยไปรู้จักความรักในยุคที่ไร้โซเชียลมีเดีย\n\nผู้กำกับและผู้เขียนบทเลือกที่จะใช้เมืองเชียงคานเป็นฉากเบื้องหลังของเหตุการณ์ต่างๆ โดยการเล่าเรื่องราวความรักของเด็กน้อย ท่ามกลางบรรยากาศวัยเรียนในแบบที่เราคุ้นเคยมาจากหนังบางเรื่อง ก่อนที่จะเล่าไปอีกทางด้วยการนำความในใจของคนที่อยู่เบื้องหลังวงการหนังออกมาระบายผสมผสานไปพร้อมกัน\n\nพล็อตที่จะใกล้เคียงและชวนให้นึกไปถึง “แฟนฉัน” อย่างช่วยไม่ได้ แต่ “ตุ๊กแกรักแป้งมาก” กลับเลือกที่จะเล่าในสไตล์ที่ต่างออกไป เป็นหนังรักที่ใส่ความรู้สึกโหยหาอดีตเข้าไปเยอะมาก ทั้งบรรยากาศของเมืองสมัยเก่า การฉายหนังแบบเก่าๆ วัยเด็กสมัยเก่าๆ และที่บทเพลงดังสมัยเก่าๆ มันคือหนังที่จิกกัดวงการหนังที่ดูแล้วก็น่าจะเกิดขึ้นจริงแบบที่ผู้กำกับคงไปเจอะเจอมา รวบรวมกลิ่นไอของหนังไทยในวันเก่าๆ กลับคืนมาอีกครั้ง ผสมผสานไปกับความรักในวันก่อนที่ตลบอบอวลและห่อหุ้มไว้ด้วยสไตล์ของ “หนังซ้อนหนัง” ได้อย่างแนบเนียน\n\n\nเก้า จิรายุ และน้องแม็ค เล่นได้ดีและทำให้คนดูรู้สึกตามไปได้ กลายเป็นตัวละครที่ดีที่สุดของหนัง\n\nตุ๊กแกรักแป้งมาก  | http://bit.ly/1om48TD\n"}
