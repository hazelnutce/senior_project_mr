{"movie_name": "White House Down", "text": "ไม่ว่าจะเป็น White House Down หรือ Olympus Hass Fallen แม้รายละเอียดปลีกย่อยนั้นจะแตกต่างกันอยู่บ้าง แต่โดยรวมนั้นก็คือหนังที่ใจความหลักคือเหตุการณ์ที่ทำเนียบขาวถูกถล่มยับ และมีพระเอกเท่านั้นที่ช่วยวิกฤตการณ์นี้เอาไว้ได้ ต่างแค่ครั้งนี้เปลี่ยนผู้ร้ายจากกองกำลังจากชาติคาบสมุทรฝั่งเอเชียเป็นคนอีกกลุ่ม ด้วยลีลาการเล่าเรื่องที่สุดมันแถมนี่เป็นหนังแอ็คชั่นที่ถูกปากถูกคอคนไทยอย่างยิ่ง วันที่ผมไปดูจึงพบคนเต็มโรงเลยทีเดียว\n\n\n\nเรื่องราวของพ่อ (Channing Tatum) ที่ไม่ค่อยลงรอยกับลูก (Joey King) นัก แต่พอจะเห็นทางคืนดีอยู่บ้างตรงที่เห็นว่าลูกคลั่งไคล้ประธานาธิบดี (Jamie Foxx) คนนี้มาก เมื่อมีโอกาสจะได้เข้าทำเนียบขาว เขาจึงอาศัยเส้นสายขอบัตรอีกใบให้ลูกสาวได้เข้าไปด้วย แต่พอถึงเวลาจริงๆ กลับได้เจอกับวิกฤตการณ์อย่างไม่ทันตั้งตัว เมื่อทำเนียบขาวถูกถล่ม และเขาก็ดันบังเอิญกลายเป็นผู้เดียวที่ได้ช่วยเหลือประธานาธิบดีอย่างใกล้ชิด พร้อมๆ กันไปกับช่วยเหลือลูกสาวของตัวเองด้วย\n\nJoey King แสดงเป็นหนึ่งในห้าลูกสาวของครอบครัวโชคร้ายใน “The Conjuring” คราวนี้ เธอมาแสดงเป็นลูกคนเดียวของชายผู้ช่วยทำเนียบขาว ซึ่งผู้เขียนบทก็วางให้เธอเป็นส่วนหนึ่งของการเล่าเรื่อง แม้ว่า เราจะพบว่า เรื่องบางอย่างมันไม่ค่อยจะ make sense นัก แต่ก็ยังคงปฏิเสธไม่ได้เต็มปากนักว่า การดำเนินเรื่องโดยรวมมันดูสนุก มัน ลุ้นได้ดีทีเดียว ขณะที่มุขตลกต่างๆ ก็ไม่ได้ทำหน้าที่ของมันได้อย่างสมบูรณ์นัก เพราะมันไม่ค่อยจะทำให้ขำเท่าไหร่นี่แหละ\n\nบางคนคงมองว่า “White House Down” เป็นเหมือนหน้า Die Hard ในเวอร์ชั่นทำเนียบขาว แต่ความคิดนี้ก็ไม่ต่างไปจากตอนเราดู “Olympus Has Fallen” เลยนะ\n\nเพิ่มเติม: http://bit.ly/1dxO3Kb\n\nแก้ไขข้อความเมื่อ 1 กันยายน 2556 เวลา 19:01 น."}
