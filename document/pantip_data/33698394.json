{"movie_name": "รีวิวหนังเรื่อง Unfriended ฝีมือคนหรือผีกันแน่?", "text": "ให้ 7/10 เมื่อกลุ่มเพื่อนไฮสคูลนัดคุยกันในโลกออนไลน์ แต่ดันถูกตามหลอนและฆ่า โดย Laura Barns เพื่อนคนหนึ่งที่ตายไปแล้ว? หรือใครกันล่ะที่เป็นคนทำ\n\nUnfriend เป็นหนังทุนต่ำพล๊อตเรื่องเข้าใจง่ายเรื่องนึง ที่มีการถ่ายทอดผ่านหน้าจอคอมพิวเตอร์ โปรแกรม chat ต่างๆ และ skype ของตัวละครหลักที่เรียกได้ว่า 100% เลยก็ว่าได้ จึงค่อนข้างมีความวุ่นวายสมจริง เหมือนกับว่าเรากำลัง เปิดเพลง คุยแชทเฟส แล้วก็คุยskype กับเพื่อนไปพร้อมๆกัน เพราะมีทั้งเสียงและมีข้อความตีกันไปหมด สำหรับคนที่อ่านซับช้า ควรต้องเร่งอ่านหน่อยสำหรับเรื่องนี้\n\nหนังมีการนำลูกเล่นเวลา skype เน็ตช้า หรือการที่ภาพตามการเคลื่อนไหวเราไม่ทันมาใช้หนังมีจังหวะให้คนดูตกใจและลุ้นได้ดี แต่ก็ยังมีจังหวะหลุดๆ เช่น ในขณะเกิดเหตุการณ์ระทึกขวัญอยู่ นางเอกได้ทักแชทไปคุยกับคนอื่นในช่วงเวลานึงแล้วกลับมาในเหตุการณ์ระทึกต่อ จึงทำให้จังหวะของเรื่องถูกขัดลงไป อาจจะเพื่อลดอารมณ์ตึงเครียดกดดันของผู้ชมลง แต่ส่วนตัวชอบแบบที่จัดเต็มมามากกว่าชนิดที่ไม่ต้องมีจังหวะพักหายใจ\n\nUnfriended ยังเล่นมีลูกเล่นอีก คือการพิมพ์ข้อความแล้วลบ แสดงถึงจิตใจ ความไม่มันใจ ของตัวละคร และประเด็นการเอาตัวรอดบางอย่างให้เราได้เห็นผ่านการพิมพ์ ซึ่งแสดงออกมาได้เป็นอย่างดี\n\nแต่ทั้งนี้ทั้งนั้นบทสรุปในฉากจบทำออกมาไม่ค่อยโอเคเท่าไหร่ และง่ายเกินไปหน่อย เหมือนคนปวดหนัก แต่พอตด ก็หายปวด จนออกจากโรงมาต้องพูดออกมาว่า \"จริงเหรอว่ะ? แต่โดยรวมถือว่า เป็นหนังที่สนุกและเซอร์ไพรส์กว่าคิดไว้มาก\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
