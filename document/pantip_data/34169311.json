{"movie_name": "Self/less สลับร่างล่าปริศนาชีวิตอมตะ", "text": "คะแนน C- , Directed by Tarsem Singh\n.\nใครช่วยกระซิบบอกให้ Ryan Reynolds เดินทางมาทำบุญสะเดาะเคราะห์ รดน้ำมนต์เจ็ดวัดเจ็ดวา เข้าป่าถือศีลในไทยหน่อยเถอะ เพราะอาถรรพ์ซูเปอร์ฮีโร่ยังคงแรงไม่เลิกนับแต่ Green Lantern (2011) จากที่เคยเป็นว่าที่ซุปตาแท้ๆ กลับกลายเป็นไม่มีผลงานที่ประสบความสำเร็จจับต้องได้เลย โดยเฉพาะงานทุนสูงเว่อร์สุดๆแต่พังแห่งปีอย่าง R.I.P.D. (2013) ที่เจ้าตัวคงโดนล้อยันเกษียรอาชีพ หรือหนังลุ้นรางวัลปาล์มทองคำ The Captive (2014) ก็ยังแป้กชนะเลิศในสายประกวดไปแทนซะงั้น..\n.\nแต่ขอบอกสาวๆเลยว่าใน Self/less เจ้าตัวคือความโดดเด่นกว่าทุกสิ่งอย่าง เพราะงานนี้นำพล็อตสุดล้ำมาเล่าได้ละครไทยมาก เปิดเรื่องมาเหมือนจะน่าสนใจ โดยใส่รายละเอียดเกี่ยวกับตัว Damian ในช่วงเวลากำลังจะตายได้ดี ทั้งสถานะมหาเศรษฐีที่รวยล้นฟ้า เพื่อนสนิทที่ไว้เนื้อเชื่อใจทุกเรื่อง และลุกสาวที่ห่างเหินและมีจุดยืนต่างกัน แต่แล้วเมื่อเข้าสู่ช่วงสลับร่างซึ่งก็ง่ายดายยิ่งกว่าต้มมาม่า หนังดำเนินเรื่องไปเรื่อยเปื่อยในร่างหนุ่มหล่อล่ำ กระทั่งความสงสัยใครรุ้นำมาสู่การโดนไล่ล่า และการพยามช่วยเหลือเด็กและสตรีตามสูตร ระหว่างดูยังข้องใจเป็นระยะว่านี่มัน Damian ตอนต้นเรื่องจริงเหรอฟระ? (55) ทั้งหมดคือมีแค่นี้เท่านั้นจริงๆเลยล่ะ ไม่ได้มีแง่มุมซับซ้อนเชิงจิตวิทยา หรือมีความเป็นทริลเลอร์-แอ็กชั่นที่น่าติดตามใดๆ..\n.\nสรุปถ้าไม่คิดมากก็คงพอดูได้ละมั้ง คิดซะว่าฮอลลีวู้ดเอาละครไทยไปรีเมค โดยมีดาราชื่อดังและงบที่สูงขึ้นก็โอเคนะ (55) น่าใจหายสุดก็คือการกำกับของ Tarsem Singh หนึ่งในตากล้องระดับโลกที่ผันมารับจ็อปเป็นช่วงๆ ทั้งที่ผลงานก่อนหน้าอย่าง The Cell (2000) และ The Fall (2006) ยังแสดงให้เห็นฝีมืออันฉกาจฉกรรจ์ ในการเนรมิตรโลกที่แปลกตาและมีเสน่ห์ ทั้งในโทนสวยงามตระการตาและลึกลับน่าพรั่นพรึง ตรงข้ามกับใน Self/less ยิ่งเล่าก็แห้งเหือดจนเคลิ้มจะหลับหลายครั้ง แม้การแสดงของ Ryan Reynolds, Natalie Martinez หรือสาวน้อย Jaynee-Lynne Kinchen จะพยุงหนังสุดกำลังแล้วก็ตาม?!!!\n\nผู้เขียน Wasant Tong Suthanyaphruet\n\n\n\nMovie Insurgent & เด็กรักหนัง\n\nhttps://www.facebook.com/groups/781806401913101\n\nhttps://www.facebook.com/DekRakNang18\n"}
