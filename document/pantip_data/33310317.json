{"movie_name": "รีวิวหนังเรื่อง Focus", "text": "ให้ 6.5/10 เป็นเรื่องราวความรักระหว่างหนุ่มมิจฉาชีพมืออาชีพ (Will Smith) กับสาวเจ้าเสน่ห์ มิจฉาชีพมือสมัครเล่น (Margot Robbie) ระหว่างการดำเนินแผนการต้มตุ๋นทั้งคนเดินถนนและนักธุรกิจตัวบิ๊กๆ ผลงานกำกับของ Glenn Ficarra, John Requa จาก Crazy, Stupid, Love. (2011)\n\nแทนที่หนังจะเข้มข้นเน้นไปที่เส้นเรื่องการต้มตุ๋น ลักทรัพย์ ช่อโกง ยักยอกทรัพย์ หรือการบรัฟกันไปมาอย่างหนังแนวนี้เรื่องอื่นๆ หรือตามที่คนดูมักคาดหวังจะได้เห็นในหนังแนวนี้ แต่สิ่งที่พบเจอกลับอ่อนยวบยาบ เว่อร์ไม่สมจริง และเน้นไปที่เส้นรักมากกว่า ที่ก็ไม่รู้ว่าทั้งสองตัวละครหลักไปรักกันลึกซึ้งฝังใจกันตอนไหน ทั้งๆที่ใช้เวลาอยู่ด้วยกันเพียงระยะสั้นๆเท่านั้น ซึ่งนั่นก็คงเป็นเพราะไม่ได้คนเขียนบทคนเดียวกับหนังเรื่อง Crazy, Stupid, Love. (2011) มาเขียนบทให้ในหนังเรื่องนี้นั่นเอง\n\nหนังไม่ถึงขั้นแย่ แต่ดูได้เพลินๆแบบอย่าไปคิดมาก ซึ่งจะว่าไปแล้วเนื้อเรื่องก็ไม่ได้ต่างไปจากละครไทยสักเท่าไหร่ โดยเฉพาะเมื่อหนังใส่เพลงและดนตรีประกอบที่ส่วนตัวฟังแล้วไม่ค่อยถูกจริตและคิดว่าไม่เพราะเข้ามาในทุกๆฉาก ไม่ได้ปล่อยให้คนดูหูว่างจากเสียงและรับรู้ถึงความสงบบ้างเลย จุดนี้เป็นจุดที่ดึงความดีงามของหนังให้ลงต่ำลง\n\nตัวละครหลักอย่าง Will Smith ดูโทรมไม่สดชื่น หน้ามึน เหมือนปาร์ตี้มาหนักในคืนก่อนการถ่ายทำ เมื่อรวมกับการแสดงที่ไม่ได้ดีเด่อะไรมามากมายจึงเอาหนังไม่อยู่ แต่ก็ยังดีที่นางเอกอย่าง Margot Robbie จาก The Wolf of Wall Street (2013) สวยและหุ่นดีมาก จึงทำให้หนังพอจะยังมีความบันเทิงอยู่ค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
