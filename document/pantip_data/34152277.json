{"movie_name": "ซีรีย์ดิสนีย์", "text": "เมื่อวานพาลูกไปดูซีรีย์เรื่องใหม่ล่าสุดจากดิสนีย์มาครับ ที่ SF เซ็นทรัลเวิลด์ ตามคำเชิญ\nตอนแรกเข้าใจว่าน่าจะมาแนวแฮร์รี่ พอตเตอร์ เด็กน่าจะชอบ ไหนได้..ไฮสคูลมิวสิคัลมาเลย\n\nเรื่องย่อ..ณ อาณาจักรออราดอน พระเอก-เจ้าชาย (ลูก Beauty&The Best) กำลังจะได้ขึ้นครองบัลลังก์ ขณะที่ลูกๆ ของเหล่าร้าย (ของมาเลฟิเซนต์, อีวิลควีน, ครูเอลล่า เดอ วิล, จาร์ฟาร์) ก็ได้รับอนุญาตให้มาเรียนที่โรงเรียนเตรียม พร้อมๆ กับลูกๆ ของนางฟ้าทูนหัว, ซิลเดอเรลล่า, เจ้าหญิงนิทรา, มู่หลาน\n\nอ่านเรื่องย่อแล้วน่าจะสนุกใช่ไหมครับ..น่าจะแฟนตาซี ถ้าพล็อตเรื่องแจ่มๆ ฉากงามๆ อลังการด้วยเวทมนตร์ มันก็น่าจะได้ใจสุดๆ\n..จริงๆ หนังมันก็โอเคในระดับหนึ่งครับ นางเอกสวยถูกใจมาก หน้านี่ถอดแบบนางเอกซีรีย์ดิสนีย์มาเป๊ะๆ เพลงเพราะมาก สไตล์ไฮสคูลมิวสิคัล อยู่ๆ ก็ร้องเพลงกัน เต้นกัน ดูเพลินดี ดาราหน้าคุ้นๆ เยอะครับ แต่เสียดายที่ผมไม่ค่อยอินเท่าไหร่ พล็อตเรื่องมันดูวัยรุ่นชิลๆ ในโลกไฮสคูล วุ่นวายอยู่กับความรัก มิตรภาพ การเอาใจใส่กันและกัน ถ้าคนชอบหนังสไตล์นี้ก็คงชอบล่ะนะ ลูกผม 3 ขวบยังดูจนจบเรื่องเลย (มีบล็อกเกอร์เดินออกจากโรงด้วยนะ คือผมว่าถ้าเค้าเชิญมา ก็น่าจะรักษาน้ำใจด้วยการดูให้จบนะครับ -- ผมตั้งใจว่าถ้าลูกอาละวาดก็จะพาออกจากโรงทันที ดีที่เค้านั่งดูเงียบๆ จนจบเรื่อง)\n\nท่านที่ชอบก็ลองติดตามดูที่ช่องดิสนีย์ แชนแนล นะครับ ฉากวันไหนไม่รู้ ไม่เห็นเค้าแจ้ง แต่น่าจะเร็วๆ นี้\n"}
