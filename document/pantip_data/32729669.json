{"movie_name": "Gone Girl (2014)", "text": "Gone Girl (2014)\nคุณไม่รู้ว่าอะไรมีค่าจนกว่ามันจะ...\n\n- งานกำกับของ David Fincher ที่ตราตรึงไม่แพ้งานที่ผ่านมาของเขา การกำกับ ถ่ายภาพ ตัดต่อ ดนตรีประกอบ เนี๊ยบและเร้าอารมณ์จริงๆ\n\n- ผสมกับบทที่ปรับจากหนังสือขายดีของ Gillian Flynn ความยาว 515 หน้า (ฉบับไทย) สู่หนังความยาว 2 ชั่วโมงครึ่งได้อย่างลงตัว (ซึ่ง Flynn ก็ได้เข้ามาเขียนบทเอง) หนังทำให้เรารู้สึกเหมือนได้แก้ปริศนาคำใบ้ของเอมี่ไปพร้อมๆ กับนิกตลอดเรื่อง ตัดสลับการเล่าเรื่องของตัวพระเอกกับไดอารี่ของภรรยา จนไปถึงจุดที่การเล่าเรื่องทั้งสองมันขัดกันเอง ตอนนั้นแหละที่คนดูจะพิจารณาว่าที่จริงใครกันแน่ ในครึ่งหลังหนังค่อยๆ ปอกเปลือกเฉลยให้เราเห็นแก่นแท้ของตัวละครจนทึ่ง และยังจิกกัดเรื่องการใช้ชีวิตคู่และสื่อได้อย่างสะใจ\n\n\n\n- นิก กับเอมี่ ดันน์ จะเป็นตัวละครที่ติดอยู่ในความทรงจำของเราไปอีกนาน หากพูดถึงตัวละครนำในหนังระทึกขวัญ-สืบสวนสอบสวน การแสดงของ Ben Affleck กับ Rosamund Pike คือดีงาม เป็นคู่ปรับที่สมน้ำสมเนื้อ เชือดเฉือนอารมณ์ ตีแผ่และเสียดสีชีวิตการแต่งงานแบบอเมริกันดรีมได้เจ็บแสบ โดยเฉพาะฝ่ายหญิงที่หากได้เสนอชื่อเข้าชิงออสการ์ก็ไม่แปลก นางเล่นได้ 'สยอง' มากจริงๆ\n\n- สรุปชอบมากๆ ชอบเป็นอับดับต้นๆ ของหนังที่ได้ดูในปีนี้เลยค่ะ จัดอยู่ในกลุ่มหนังที่ไม่ควรพลาด!\n\n9.5/10\n\nปล. หนังฉายจริง 23 ต.ค. แต่มีรอบ sneak preview หลังสองทุ่มตั้งแต่วันพฤหัสที่ผ่านมาแล้วค่ะ\n\nติดตามรีวิวและอัพเดทข่าวหนังใหม่ๆ ของตุ๊ดได้ที่ [Spoil] คลิกเพื่อดูข้อความที่ซ่อนไว้\n"}
