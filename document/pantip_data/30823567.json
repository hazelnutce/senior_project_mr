{"movie_name": "2 GUNS ดวล / ปล้น / สนั่นเมือง", "text": "ท่ามกลางหนัง Summer ฟอร์มยักษ์ ที่เต็มไปด้วยความทะเยอทะยาน 2 Guns คือผลงานที่ถือว่าค่อนข้างเรียบง่าย แต่ด้วยศักยภาพของนักแสดงนำอย่าง Denzel Washington และ Mark Wahlberg ก็น่าจะช่วยให้หนังทำรายได้ไปพอสมควร\n\n\n\n2 Guns เล่าเรื่องของคู่หูอาชญากรที่ต่างก็เป็นเจ้าหน้าที่รัฐที่แฝงตัวเพื่อภารกิจ โดยที่ทั้งคู่ก็ไม่รู้ตัวตนของอีกฝ่าย แต่ในภารกิจสุดท้ายที่ผิดพลาดทำให้ทั้งคู่ตกเป็นเป้าของพ่อค้ายา แถมต้นสังกัดยังลอยแพพวกเขาอีกด้วย\n\n\nในเมื่อเชื่อใจใครไม่ได้อีกต่อไป คนที่ต้องปกปิดความจริงและหลอกลวงกันทุกวันก็กลับกลายมาเป็นคนที่ไว้ใจได้มากที่สุด\n\n\nตอนนี้พวกเขามีแค่ “กันและกัน” เท่านั้นที่จะร่วมฟันฝ่าเพื่อเอาชีวิตรอด\n\n"}
