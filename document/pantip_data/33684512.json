{"movie_name": "Tomorrowland", "text": "‘Tomorrowland ผจญแดนอนาคต’ หนังที่จะพาเราไปสู่ดินแดนที่เราเคยจินตนาการใฝ่ฝันถึง ผจญภัยไซไฟแฟนตาซีฉบับจินตนาการระดับเยาวชน หนังเล่าถึงตัวละครสองตัวที่มีความคิดต่ออนาคตกันทั้งคู่ แต่ก็ดูจะไปคนละทางกัน คนนึง มองว่าอนาคตเป็นแค่ความสนุก การทำอะไรเพื่อความสนุกน่าจะสร้างแรงบันดาลใจให้คนอื่นได้มากพอที่จะลุกขึ้นมาทำอะไรดีๆ เพื่อโลกใบนี้ได้ ขณะที่อีกคนหนึ่ง เลือกที่จะมองว่าอนาคตยังมีความเป็นไปได้ในวันที่หลายคนเริ่มจะหมดหวัง พลังความคิดทางบวกทำให้เธอเลือกจะทำสิ่งสุ่มเสี่ยงในทุกๆ วันเพื่ออนาคตที่ดี และสองคนนี้…\n\nต้องมาร่วมกับกอบกู้อนาคตจากความหวังที่ริบหรี่เช่นนั้น\n\n\nจะว่าไป ‘Tomorrowland’ ก็เป็นหนังผจญภัยเสริมใส่จินตนาการผสานไซไฟที่มีแก่นเรื่องเข้าทีอยู่เหมือนกัน ถ้ามนุษยชาติรับรู้อย่างแน่ชัดว่าอนาคตของตนเองกำลังเลวร้ายและหลีกเลี่ยงไม่ได้\n\nหนังเดินเรื่องอย่างสนุกแม้ว่าอาจดูอืดอาดกว่าจะเข้าเรื่อง แต่ผู้ชมก็จะได้พบอะไรที่เหมือนค่อยๆ แกะเปลือกห่อลูกอมออกทีละชั้น พบกับเรื่องราวที่จะถูกเปิดเผยออกมาไม่รู้จักจบสิ้น แม้ว่าหนังจะมีแก่นของเรื่องที่น่าสนใจ แต่ก็ต้องยอมรับก่อนชมกันก่อนว่า หนังจะมีพล็อตและดำเนินเรื่องในแบบฉบับของหนังดิสนีย์ เพราะฉะนั้น บทจะไม่ซับซ้อนมาก มองโลกในแง่ดี ให้แง่คิดด้านบวก ผสานกับงานด้านภาพ ดนตรีประกอบ ที่น่าตื่นตาเร้าใจ\n\nแต่ลงท้าย หนังกลับสร้างความมึนงงให้กับผู้ชม ตะขิดตะขวงสงสัยในบางจุดของหนัง เขาพยายามจะคลี่คลายปมด้วยตรรกะอธิบายที่ไม่ง่ายนักต่อเยาวชนจะเข้าใจ\n\nครึ่งแรกจึงสนุกมาก ครึ่งหลังจึงมึนงงมากเช่นกัน\n\nTomorrowland | http://bit.ly/1IRJU26\n"}
