{"movie_name": "O.T. ผี Overtime", "text": "O.T. ผี Overtime หนังผีเรื่องล่าสุดจากค่ายหนัง Five Star\nหลังจากดูตัวอย่างครั้งแรก รู้สึกได้เลยว่ามีความรู้สึกเหมือนดู \"ตีสาม 3D ตอน โอที\" ยังไงอย่างงั้น (ตอนแรกไม่ได้ตามข่าวเลยไม่รู้ว่าเป็นภาคต่อ) พอได้เข้าไปดูหนัง เริ่มเรื่องมาก็รู้ได้ทันทีว่าเป็นภาคต่อจากตีสามนั่นแหละ มีการเล่าเรื่องย้อนให้ดูแบบสั้นๆ ให้พอรู้ที่มาที่ไป\n\nหนังได้เล่าเรื่องราวหลังจากเหตุการณ์ในเรื่องตีสาม ซึ่งตัวละครทั้งสองอย่าง การัน (ชาคริต แย้มนาม) และที (เร แมคโดแนลด์) ก็ได้รับผลกรรมจากที่พวกเขาก่อพอสมควร แม้จะรอดมาได้ก็ตาม โดยในหนังเรื่องนี้มีตัวละครเพิ่มขึ้นมาอีกหนึ่งตัวนั่นคือ บดินทร์ (อนันดา เอเวอร์ริ่งแฮม)ที่เป็นเพื่อนสมัยเรียน มาร่วมด้วย หนังเรื่องนี้แม้จะไม่ได้ใช้บรรยากาศในออฟฟิตเหมือนภาคก่อน แต่บรรยากาศ และมุกฮาๆชวนคิดในการทำแผนหลอกยังมีเหมือนเดิม (จัดเต็มมากกว่าเดิม)\n\nโดยรวมถือว่าเป็นหนังที่น่าสนใจเรื่องนึงเลยทีเดียวสำหรับใครที่ว่างๆแล้วอยากหาหนังดูในช่วงนี้ เป็นหนังที่ดูสนุก ไม่น่ากลัวมากเท่าที่คิด คนที่กลัวผีสามารถเข้าไปดูได้สบายๆ เป็นหนังที่เหมาะสำหรับการดูคลายเครียดเรื่องนึงเลยทีเดียว\n\nข้อดี : ส่วนนี้ต้องขอยกให้แผนต่างๆในเรื่องที่ทำมาได้น่าสนใจ และเรียกเสียงหัวเราะไปพร้อมๆกับบรรยากาศของความฮา เป็นภาพยนตร์ที่ดูแล้วไม่สามารถคาดเดาเนื้อเรื่องได้เลยว่าจะหักมุมแบบไหนอีก เอาเป็นว่าใครชอบการหักมุม หรือชอบตีสาม 3D ตอนโอที หนังเรื่องนี้ตอบโจทย์ได้ดีทีเดียว\n\nข้อเสีย : นักแสดงนำ 3 คน อย่างชาคริต เร และ อนันดา มีการโปรโมตว่าเป็นแก๊งค์ 3 คน แต่ในหนังจริงๆ ชาคริตออกน้อยมา เรียกว่าเป็นรับเชิญเลยดีกว่า ส่วนเรื่องเนื้อเรื่อง มีหลายจุดที่ไม่สมเหตุสมผลเท่าไหร่นัก แต่บรรยากาศการหักมุมของแผนแต่ละแผนในเรื่อง บวกกับความฮาของบท จะทำให้คุณลืมจุดนี้ไปได้เอง\n"}
