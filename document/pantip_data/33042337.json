{"movie_name": "Night at the Museum: Secret of the Tomb (2014)", "text": "1) หนังภาคต่อ ก็คงพอทำใจไว้แล้วว่าคงพอใช้ประมาณนึง ดูจบ...ก็ดีครับ (อย่างน้อยก็ไม่มีอะไรให้รู้สึกเสียดายว่าจะทำภาคต่อไปทำไม) เหมือนเจอเพื่อนเก่าๆให้หายคิดถึงกันประมาณนั้น\n\n2) ถือว่าเป็นหนัง popcorn ดูเพลินได้ทั้งครอบครัวจริงๆ มุขห่ามๆใต้สะดือแทบไม่มีให้เห็น (ยกเว้นฉากลิงฉี่แค่นั้นเอง) เหมาะสำหรับทุกเพศทุกวัยครับ\n\n3) หนังพยายามเน้นขายความฮา...แต่สำหรับผม ก็พอยิ้มๆ ไม่ถึงขั้นฮาก๊าก แต่ก็ยิ้มๆ เพลินๆตลอดทั้งเรื่อง (บางมุขอาจจะเก่าไปหน่อย แต่ก็พอทำให้ยิ้มได้นะ)\n\n4) เอฟเฟค...ก็ดีสมยุคครับ งานภาพคนตัวเล็กดูหลอกตาหน่อยๆ แต่ก็ถือว่าพอ ok\n\n5) ใครที่ชอบ โรบิน วิลเลี่ยม คงถูกใจแน่ ผมว่าบทเยอะมากๆ แม้การแสดงจะไม่โดดเด่น (เล่นเหมือนโรบิน วิลเลี่ยมที่เคยเป็น) แต่แค่เห็นก็สุขใจแล้วครับ\n\n6) ชอบตัวละครคนป่า เป็นสีสันที่ทำให้หนังตลกขึ้นอีกนิด เผลอๆบทคนป่า ออกมาแต่ละครั้ง เด่นกว่าตัวเอกเสียอีกนะเนี่ย\n\n7) เนื่องจากหนังเน้นแนว feelgood ดังนั้นจะดราม่าอะไรลึกซึ้งคงไม่มี (จริงๆหนังก็พยายามดราม่านะ พยายามผูกปกดราม่าตั้งหลายอย่าง แต่กลับงั้นๆ... คือดูผ่านๆ ซึ้งอะไรก็พอได้นิ๊ดนึง)\n\n8) มีดาราดังมาเซอร์ไพรส์ด้วยนะ ต้องลองลุ้นดูในโรง แต่แหม..ฉากแบบนี้ เฮียยังกล้าเล่นไปได้\n\n9) สรรสาระ...บางครั้งชีวิตที่ลงตัวไปมีความสุขดี๊ดีไปเสียทุกอย่าง ก็อาจทำให้อนาคตหยุดนิ่งอยู่กับที่เพราะไม่จำเป็นต้องก้าวหน้าก็ได้ / บางที่วิกฤตบางอย่าง ก็ทำให้ชีวิตจำเป็นต้องก้าวหน้าขึ้นมาก็ได้\n\n10) สรุป...ดูเพลินๆฮานิดๆ เรียกว่าเป็นภาคต่อที่สมบูรณ์ในระดับนึงเลย ดูสนุกได้ทุกเพศทุกวัยครับ\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\nแก้ไขข้อความเมื่อ 30 ธันวาคม 2557 เวลา 00:27 น."}
