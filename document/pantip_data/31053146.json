{"movie_name": "Rush อัดเต็มสปีด", "text": "เรื่องราวที่มาจากชีวิตจริงของนักแข่งรถฟอร์มูล่าวัน 2 คนที่ไม่ค่อยจะถูกกันแต่ต่างก็เป็นแรงผลักดันของกันและกัน พวกเขาต่างเป็นแชมป์โลกที่มีชื่อเสียงโด่งดังเมื่อครั้งในอดีต และปรากฏการณ์ในสนามแข่งครั้งนั้นยังคงได้รับการกล่าวขานเรื่อยมา มันคือยุคทองของการแข่งขันรถฟอร์มูล่าวัน ในปี 1976 มีทัวร์นาเมนต์เก็บคะแนนสะสมที่มีสีสันอย่างสุดๆ และผู้ชายสองคนนี้ก็คือผู้สร้างสีสันอันนั้น\n\n\nการปะทะกันของสองพระเอกดัง เจมส์ ฮันท์ (Chris Hemsworth) และ นิกิ เลาด้า (Daniel Brühl) ในบทบาทสองนักขับที่มีนิสัยและความคิดคนละขั้วแต่ต่างก็เติมเต็มซึ่งกันและกัน\n\n‘Rush’ เต็มไปด้วยฉากลุ้นหลายช่วงทีเดียว โดยเฉพาะในสนามแข่งรถ สำหรับคนที่ชื่นชอบ F1 มาก่อน หรือชอบในความเร็ว นี่คงเป็นหนังที่ให้ความบันเทิงกับคุณอย่างแม่นมั่น แต่หนังก็มีบางส่วนที่เล่าเรื่องราวดราม่าๆ ระหว่างนักขับระดับซูเปอร์สตาร์สองคนนี้มาแทรกระหว่างอยู่นอกสนามด้วย แน่นอนว่า เมื่อคนสองขั้วมาเจอกัน ผู้ชมก็อาจจะต้องมีสองขั้วในตัวเองไปด้วย เราอาจชื่นชอบพวกมุทะลุดุดัน เท่ รักสนุก ไม่ต้องวางแผนอะไรเยอะ แค่กล้าเท่านั้นก็พอ นั่นมัน เจมส์ ฮันท์ แต่บางทีเราก็รู้สึกว่า การจะประสบความสำเร็จในอะไรสักอย่าง เราต้องมุ่งมั่นเอาจริง ไม่พอเรายังต้องรู้จริง และยังต้องรู้ว่าเวลาไหนควรบ้าเวลาไหนควรหลบอีกด้วย ซึ่งนั่นเป็นวิถีทางของ นิกิ เลาด้า\n\nเพลงประกอบ การตัดต่อ การทำซาวด์ การเล่าเรื่อง หนังให้อะไรกับคนดูด้วย แนะนำครับ เรื่องนี้!\n\nอ่านเพิ่มเติมได้ที่: http://bit.ly/GzA2ya\nขอบคุณที่สนใจบทวิจารณ์นี้ครับ\n"}
