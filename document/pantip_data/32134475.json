{"movie_name": "ภาพยนตร์ต่างประเทศ", "text": "Draft Day เป็นเรื่องที่เกิดขึ้นในวันดราฟ ของการดราฟ์ตัวผู้เล่นของวงการ NFL ในอเมริกา\n\n\nซึ่งต้องบอกเลยว่าก่อนที่จะไปดูนี่คือ แบบ ไม่มีความรู้อะไรเลยเกี่ยวกับวงการนี้ หรือแม้กระทั่งวิธีการเล่น\nไปดูเพราะอยากลองดู อยากรู้ว่าจะเป็นยังไง\n\nเมื่อเข้าช่วง SET UP ~ ของเรื่อง การดำเนินของเรื่องเป็นไปอย่างรวดเร็ว ตัดสลับไปมา จนสร้างความงง\nและฉงนให้กับคนที่ไม่รู้เรื่องอย่างเรามาก ซึ่งในใจตอนนั้นคิดว่า เราควรจะต้องมีความรู้มาก่อนบ้าง ถึงน่าจะดูสนุก\n\nแต่เมื่อหนังเดินทางต่อไปเรื่อยๆ จนเราเริ่มจับจุดได้ว่า หนังต้องการจะพูดถึงในประเด็นของการวางแผนในการดราฟท์ตัวผู้เล่น\nอย่างที่หนังพยายามจะบอกเรามาตั้งแต่ต้น และอธิบายจนเราเริ่มเข้าใจวิธีการเล่นเกมโดยใช้ลูกเล่นลูกชนของผู้จัดการทีมในแต่ละทีม\n\nช่วงหลังจากนี้คือความสนุกล้วนๆ  จากเราคนที่ไม่อิน และไม่คิดว่าน่าจะสนุกกับมันได้\nต้องบอกว่า เรารู้สึกสนุกไปกับมันมากๆ ในช่วงท้าย สนุกจนอยากให้บ้านเรามีอะไรแบบนี้\nมันยิ่งใหญ่ มันเป็นความรู้สึกร่วม และสนุกไปกับมัน เราว่าหนังประสบความสำเร็จมากในการเล่าเรื่อง\n\nส่วนที่ดีอีกอย่างของหนังเรื่องนี้ คือ ตัวละครที่ดูมีเสน่ห์ ไม่น่ารำคาญ\nและแม้ถึงความสัมพันธ์บางความสัมพันธ์จะดูแปลกประหลาดนัก  แต่ตัวละครทุกตัว ทำให้เรารู้สึกดีกับหนังเรื่องนี้มากขึ้น\n\nถือว่าเป็นหนังอเมริกันฟุตบอลที่แทบไม่มีฉากในสนามกีฬาเลย\nแต่ว่าสามารถทำให้เรารู้สึกถึงความสนุกและฮึกเหิมของคนที่อยู่เบื้องหลังวงการนี้ได้อย่างน่าแปลกใจ\n\nDraft Day ถือว่าเป็นหนังที่หน้าหนังอาจจะไม่น่าดูนัก แต่เป็นหนังที่ดีเรื่องหนึ่งที่อยากให้เพื่อนๆ ได้มีโอกาสไปดู\nแล้วจะรู้ว่า มันสุนกจริงๆ\n\nปล. แก้ลิงค์ VDO ~ค่ะ\n\nแก้ไขข้อความเมื่อ 1 มิถุนายน 2557 เวลา 15:58 น."}
