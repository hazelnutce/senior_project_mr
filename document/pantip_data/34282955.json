{"movie_name": "ป๊อปคอร์น", "text": "สวัสดีค่า จขกท.เป็นแฟนคลับหนังสือเจ้าชายน้อยอยู่แล้ว อ่านซ้ำหลายรอบมาก คลั่งถึงขนาดไปญี่ปุ่นลุยเดียวไปมิวเซี่ยม Little Prince ที่ฮาโกเน่เลย\n[อ่านรีวิวที่นี่>>> http://pantip.com/topic/33369981 ] ซึ่งปกติแล้วของที่ระลึกหนังสือเรื่องนี้ค่อนข้างจะหายากมากในบ้านเราและออกมาน้อยชิ้น พอหนังจะเข้าฉายเดือนตุลาคมนี้ ได้ยินมาว่าเมเจอร์ ทำเป็นเซตป๊อปคอร์น เลยรีบไปจัดด่วนตั้งแต่ขายวันแรก เลยอยากเอามาแชร์ให้เพื่อนๆที่ตกหลุมรักเจ้าชายน้อย ได้เชยชมกันจ้า เห็นว่าวางขายทุกสาขาแล้ว ลองไปตามหากันนะคะ\n\nตัวโมเดลเจ้าชายน้อยยืนคู่กับสุนัขจิ้งจอกเพื่อนรัก แขนสามารถขยับได้หนึ่งข้าง คอหมุนปรับทิศทางได้ ยืนอยู่บนแทนไม้สวยมาก งานละเอียดเลยทีเดียว\n\n\nมาพร้อมแก้วน้ำและถังป๊อปคอร์น ตัวแก้วน้ำเป็นลายเจ้าชายน้อย เวอร์ชั่นอนิเมชั่นที่กำลังจะเข้าฉาย ส่วนถังป๊อปคอร์น มีสองด้าน เป็นรูปเจ้าชายน้อย อีกฝั่ง เป็นภาพชายแก่กับเด็กหญิงในอนิเมชั่น\n\n\nอีกมุมใกล้ๆ น่ารักมาก\n\n\n\nถ่ายรวมเซตกับส่วนหนึ่งที่จขกท.เก็บสะสม มีหนังสือ  แล้วก็หนังสือกล่องไปรษณีย์สีแดงที่มีการพูดถึงเจ้าชายน้อย ส่วน Cup สีขาวอันนั้นสอยมาจากมิวเซี่ยมที่ญี่ปุ่นค่า\n\nจบการรีวิวแล้ว สาวกเจ้าชายน้อยไม่ควรพลาดด้วยประการทั้งปวง ส่วนใครไม่เคยอ่านเจ้าชายน้อย อยากให้ลองไปอ่านหรือไปดูอนิเมชั่น ไม่แน่คุณอาจจะตกหลุมรักหนังสือเล่มนี้\n\n-----สิ่งสำคัญไม่อาจมองเห็นได้ด้วยตา-----\n"}
