{"movie_name": "รีวิว หนังเรื่อง Saving Mr. Banks", "text": "Saving Mr. Banks\n\nให้ 8/10 หนังดราม่า เรื่องราวเบื้องหลังความพยายามของ Walt Disney กว่าจะนำหนังสือวรรณกรรมชื่อดังอย่าง Mary Poppins มาสร้างเป็นหนังของ Disney ได้สำเร็จใช้เวลาร่วม 20 ปี เพราะตัวนักเขียน หนังสือ P.L. Travers เรื่อง Mary Poppins นั้นไม่ยอมปล่อยวาง ยึดติดกับอดีตจนเกินไป ทั้งยังรักและหวงในงานของเธอมากจนกลัวว่าถ้าสร้างเป็นหนังแล้ว Mary Poppins และตัวละครอื่นๆในเรื่องจะไม่เหมือนเดิม\n\nเนื้อเรื่องประเด็นหลักๆของหนังเรื่องนี้ไม่ใช่ของ Walt Disney แต่เป็นชีวิตของนักเขียนชื่อ P.L. Travers ที่เขียนหนังสือเรื่อง Mary Poppins ที่แสดงโดย Emma Thompson ซึ่งเล่นดีมากค่ะ และคนอื่นๆในเรื่องก็เล่นดีไม่แพ้กัน แต่ Colin Farrell เล่นหวานได้อย่างเหลือเชื่อ เพราะปกติที่ผ่านๆมามักจะเป็นบทดิบๆหน่อย Saving Mr. Banks ดำเนินเรื่องตัดสลับเหตุการณ์ในอดีตกับปัจจุบันออกแนวเอื่อยๆแต่ซึมลึกที่ทำให้ผู้ชมรู้สึกตามกับสิ่งที่เกิดทั้งความทุกข์ ความสุข และความทรงจำต่างๆ\n\nหนังเรื่องนี้เป็นหนังดราม่าที่ไม่เศร้าแต่มีคนร้องไห้เยอะด้วยความซาบซึ้งอิ่มเอมใจอย่างบอกไม่ถูก ตอนที่อิชั้นเข้าโรงก็สังเกตเห็นว่าไม่มีใครป่วยเป็นหวัด แต่พอหนังดำเนินไปเรื่อยๆปั๊บ คนในโรงก็เริ่มทยอยเป็นหวัดคัดจมูกกันยกใหญ่เบยยยย เพื่อนๆที่อิชั้นไปดูด้วยทั้งชายจริงหญิงแท้ท่าทางเหมือนจะเป็นไข้หวัดใหญ่ บวกไข้เลือดออก และไข้หวัดนกเลยทีเดียวค่ะ อิอิ\n\nเอาเป็นว่าหนังเรื่องนี้ก็เป็นหนึ่งในหนัง Feel good อีกเรื่องหนึ่ง ยิ่งถ้ารู้เรื่องหรือเคยอ่าน Mary Poppins มาแล้วจะทำให้คุณอินเข้าไปอีก หนังเรื่องนี้เป็นหนังที่ทำให้อิชั้นออกมาจากโรงแล้วอยากจะไปหาหนังเรื่อง Mary Poppins มาดู และอ่านหนังสือเล่มนี้ด้วยค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
