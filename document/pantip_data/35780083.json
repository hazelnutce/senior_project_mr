{"movie_name": "Death Note: Light Up the New World", "text": "Death Note: Light Up the New World (ไม่สปอยเนื้อหาสำคัญ)\n.\nภาคต่อของสมุดโน้ตมรณะ ที่ผู้ที่ถูกเขียนชื่อลงในสมุดเล่มนี้จะต้องพบกับความตาย หลังจากการต่อสู้กันของ ยางามิ ไลท์ ผู้ครอบครองสมุดโน้ตมรณะที่ตั้งตนเป็นพระเจ้า และ แอล นักสืบสมองเพชรจากกองตำรวจสากลผู้รักษาไว้ซึ่งความยุติธรรม เรื่องราวเกิดขึ้นในยุคปัจจุบันที่โลกถูกคุกคามด้วยการก่อการร้ายทางโลกไซเบอร์อย่างรุนแรง ส่งผลให้ผู้สืบทอด DNA ของ ยางามิ ไลท์ และนักสืบ แอล ต้องปรากฎตัวพร้อมกับความลับที่บนโลกมนุษย์มีสมุดมรณะอยู่ถึง 6 เล่ม กำกับภาพยนตร์โดย Shinsuke Sato (Gantz (2010) และ I Am a Hero (2015))\n.\nภาพยนตร์สร้างจากอนิเมะในชื่อเดียวกัน เรื่องราวของสมุดโน้ตมรณะที่บอกเล่าเหตุการณ์หลังจาก 2 ภาคแรก Death Note (2006) และ Death Note : The last name (2006) (หากไม่นับภาคย่อย L: Change the World (2008) และซีรี่ย์ Death Note (2015)) หลังจากการต่อสู้ที่ต้องแลกมาด้วยชีวิตของ ยางามิ ไลท์ และนักสืบ แอล 10 ปีถัดมาปัญหาอาชญากรรมและผู้สืบทอดได้เริ่มต้นขึ้นพร้อมกับสมุดมรณะที่ปรากฏอยู่บนโลกถึง 6 เล่ม เรื่องราวในภาคนี้บอกเล่าเนื้อหาต่อจาก 2 ภาคก่อนหน้า พร้อมทั้งเปิดเผยเรื่องราวของผู้สืบทอดแต่ละฝ่ายและจำนวนสมุดโน้ทที่ขยายขอบเขตเรื่องราวให้กว้างยิ่งขึ้น การนำเสนอเนื้อหาในภาคนี้ค่อนข้างต่างกับ 2 ภาคแรกพอสมควร เรื่องราวที่มุ่งเน้นการไล่ล่าและการสืบสวนสอบสวนของฝ่ายรัฐบาลกลับลดทอนเสน่ห์ของความเป็น Death Note ที่เน้นการต่อสู้ด้วยความคิด และตั้งคำถามในเชิงศีลธรรมให้กับคนดูจนต้องมาขบคิด แต่ในด้านงานภาพ CG การออกแบบตัวยมทูต และดนตรีประกอบจัดได้ว่ายอดเยี่ยมและช่วยขับเคลื่อนเรื่องราวได้เป็นอย่างดี ถือเป็นการเปิดปฐมบทของผู้สืบทอดที่คงต้องติดตามกันต่อไป\nปล.หนังจบอย่าเพิ่งรีบลุก มี End Credit รออยู่ครับ\n.\nMy Score : 7.0/10\n\n"}
