{"movie_name": "7500", "text": "[Review] 7500 : ไม่ตกก็ตาย  (ไม่ Spoil)\n.\n7500 นำผู้ชมร่วมบินไปกับเหตุการณ์สุดพลิกผันกลางท้องฟ้าจากความระทึกสุดขั้วสู่ความกลัวสุดขีดตลอดเที่ยวบินเมื่อกลุ่มผู้โดยสารที่นำโดย “แบรด มาร์ติน” (ไรอัน ควานเทน) และ แอร์โฮสเตสสาว (เจมี่ ชุง) ต้องเผชิญหน้ากับอุบัติเหตุเหนือคาดฝันที่ส่งผลให้มีผู้โดยสารเสียชีวิต ก่อนที่ผู้โดยสารและลูกเรือแต่ละคนต้องประสบกับการจู่โจมของแรงอาฆาตเร้นลับซึ่งซ่อนตัวอยู่ในทุกพื้นที่ของเครื่องบินลำนี้ ยิ่งเครื่องบินทะยานใกล้โตเกียวมากขึ้นเท่าไหร่ ชีวิตของทุกคนในไฟลท์ “7500” ก็ยิ่งตกอยู่ในความหวาดผวามากขึ้นเท่านั้น ไร้ทางหนี ไม่ทีทางรอด หรือสุดท้ายเครื่องบินลำนี้กำลังจะต้องกลายเป็นสุสานบนน่านฟ้า! (Cr. nangdee.com)\n.\n.\n.\nผลงานการกำกับล่าสุดของ Takashi Shimizu (ผู้กำกับ Ju-on และ The Grudge) ซึ่งผลงานการกำกับภาพยนตร์ของเขา เป็นที่กล่าวขานถึงความขนหัวลุกมาแล้วทั่วโลก ในภาพยนตร์เรื่องล่าสุดนี้จะเป็นการเล่าเรื่องผ่านผู้โดยสารเครื่องบินพาณิชย์ลำหนึ่ง ที่ต้องเอาชีวิตรอดจากเหตุการณ์ประหลาดและสิ่งลึกลับที่ไม่สามารถอธิบายด้วยวิทยาศาสตร์ได้ หนังเล่าเรื่องผ่านตัวละครที่ต้องพบกับเหตุการณ์ลี้ลับที่เกิดขึ้นภายในเครื่อง พร้อมๆกับเล่าถึงภูมิหลังและพฤติกรรมเฉพาะตัวของตัวละครนั้นๆ แทรกด้วยความหมายของการใช้ชีวิตก่อนจะพาไปถึงช่วงท้ายที่ทำเอาขนหัวลุก ภาพและซาวด์ประกอบช่วยขับความสยองขวัญผ่านพื้นที่จำกัดออกมาได้ดีมาก มีฉากให้ตกใจเป็นระยะๆแต่ไม่ฟุ่มเฟือยเกินไป\n.\n.\n.\nบทหนังเรื่องนี้ดูธรรมดาและพื้นมากๆ แต่การเล่าเรื่องสามารถดึงอารมณ์ผู้ชมให้ติดตามและสั่นประสาทไปพร้อมๆกันตลอดจนท้ายเรื่อง จุดเด่นของเรื่องเห็นจะเป็นฉากจบ ที่หักมุมและทำเอาผู้ชมหงายเงิบไปพร้อมๆกันกับตัวละคร สำหรับคอหนังสยองขวัญอาจเดาฉากจบภายในเรื่องได้เนื่องจากมีจุดใบ้แทรกอยู่ภายในเรื่อง เพื่ออรรถรสในการรับชม แนะนำให้ไปดูคนเดียวรอบดึกครับ\n.\nMy Score : 6.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog ขอบคุณสำหรับการติดตามครับผม\n"}
