{"movie_name": "รีวิว The Tale of the Princess Kaguya", "text": "ให้ 7/10 Animation จาก Studio Ghibli บอกเล่าเรื่องราวความเป็นมาของเด็กผู้หญิงที่เกิดมาจากกระบอกไม้ไผ่ ซึ่งถูกเลี้ยงดูโดยคนตัดไผ่และภรรยา ไปจนถึงตอนที่กลายเป็นเจ้าหญิง ด้วยภาพวาดลายเส้นน่ารักๆสีน้ำโทนอ่อนละมุน พร้อมดนตรีประกอบลื่นหู ที่น่าจะเป็นจุดเด่นและดีงามที่สุดของหนังเรื่องนี้ ให้ความบันเทิงเพลิดเพลินในการรับชมเป็นอย่างมากในเฉพาะส่วนทางด้านภาพและเสียง\n\nในส่วนของจังหวะการเล่านั้นก็เป็นจังหวะปกติของการเล่าสไตล์ญี่ปุ่นที่เรียบๆเรื่อยๆ ชอบตอนเจ้าหญิงคางุยะยังเป็นเด็กมากกว่า โดยเฉพาะในซีนจับกบที่น่ารักมากๆ มันมีความเป็นธรรมชาติ ละเอียดอ่อน คนดูจะเห็นการเจริญเติบโตและพัฒนาการของเจ้าหญิงคางุยะไปพร้อมๆกับคนตัดไผ่และภรรยาที่เลี้ยงดูเจ้าหญิงเหมือนเป็นลูกแท้ๆ จึงเป็นซีนที่ทำให้คนดูรู้สึกรักตัวละครขึ้นมา\n\nพอเจ้าหญิงคางุยะโตแล้วกลับรู้สึกว่ามันไม่สนุกเหมือนตอนเป็นเด็ก ก็คงจะเหมือนกับในชีวิตจริงของคนเรานั่นแหละ ที่โตขึ้นก็ย่อมมีเรื่องสับสน มีเรื่องให้คิดเยอะขึ้น ภาระหน้าที่รับผิดชอบก็ต้องตามมาเป็นธรรมดา จะมาทำใสๆเล่นอะไรแผลงๆเหมือนตอนวัยเด็กก็คงจะไม่ได้ เพราะทุกคนต่างล้วนต้องเดินตามกรอบที่สังคมปูเอาไว้ให้\n\n[Spoil] คลิกเพื่อดูข้อความที่ซ่อนไว้\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
