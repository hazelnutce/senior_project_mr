{"movie_name": "มหาลัยเที่ยงคืน", "text": "ไปเข้าเรียนมาแล้วล่ะ สำหรับมหาลัยเที่ยงคืน  อยากบอกว่าสอบผ่าน!\n\nมีอนิเมชั่นแปะหัวเรื่องยังกะหนังดิสนีย์ ( เรื่องโดยคุณวิศิษฏ์ ศาสนเที่ยง)  ขอชมเลยว่าทำได้ดีและเก๋มาก  \n\nพอได้เวลาเข้าเรียนมหาลัยจริงๆ  หนังเปิดตัวค่อนข้างธรรมดา  แอบมีมุมกล้องเห่ยๆ เทคนิคภาพประหลาดๆ เก๋บ้างเชยบ้าง  ช่วงแรกๆหนังค่อนข้างอ่อนจนในใจคิดว่าหรือคะแนน  1/10  ของดราม่าเพจนั้นจะเป็นจริง...  นั่งคิดในใจกำกับหนังภาษาอะไรเนี่ย เล่าเรื่องได้มั่วมาก ลำดับเรื่องงงมาก นึกจะโผล่มาฉากนี้ก็มา นึกจะแวบไปอีกฉากก็ไป  ผู้กำกับทำตัวเป็นผีเองซะงั้น   แต่พอดูไปเรื่อยๆ จูนกับแนวของหนังได้ ถือว่าสนุกหลายรสชาติ มีทั้งตลก น่ากลัว น่ารัก ซึ้ง ติงต๊อง มีความรู้สึกว่าธีมของหนังที่พูดถึงคนเรียนไม่จบมันดีมากๆ แต่พัฒนาบทได้ไม่ดีเท่าไหร่ และการกำกับยังสะเปะสะปะไม่กลมกล่อมเท่าไรนัก (มีผู้กำกับตั้ง 3 คน)    หนังมีหลายอย่างที่คัลท์จนรู้สึกว่ามันอาจจะเป็นหนังคัลท์ในตำนานในอนาคต  เกือบคัลท์เท่าผู้หญิงห้าบาป  คัลท์กว่าหนังพจน์ อานนท์  แต่โดยรวมคุณภาพดีกว่า    ส่วนตัวชอบมากกว่าหนังฝรั่งอย่าง  Ghostbusters (2016) , Goosebumps (2015)   หรือถ้าเทียบหนังไทย ชอบมากกว่า มอญซ่อนผี  ม.6/5  แต่ทั้งนี้ก็แล้วแต่รสนิยมของแต่ละคนว่าชอบแบบไหน   แนวหนังเหมือน ม.6/5 + รุ่นพี่ + 11 12 13 รักกันจะตาย  และมีกลิ่นหนังวัยรุ่นยุคเก่าๆ\n\nสรุปคะแนน  ให้ 6/10   ถือว่าดูได้ถ้าทำใจให้เป็นวัยรุ่น... เป็นหนังผีวัยรุ่นๆที่น่ารักเรื่องหนึ่ง\n\nปล. มาร์กี้ยังคงแสดงเป็นมาร์กี้  แต่ที่หลุดโลกคือพ่อโทนี่ รากแก่น\n\nจ.ด.ก.\n\n"}
