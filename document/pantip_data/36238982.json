{"movie_name": "หนังเรื่องฮักมั่น", "text": "เราพึ่งไปดูหนังเรื่องนี้มา ตอนแรกชั่งใจอยู่ว่าจะดูไทบ้านเดอะซีรี่ย์หรือเรื่องนี้ดี เราเห็นว่าฮักมั่นเป็นหนังอีสานคลื่นลูกใหม่ เห็นว่าได้ราวัลหนังยอดเยี่ยมที่อินเดียมาเลยตกลงปลงใจดูฮักมั่นก็แล้วกัน\n\nเราว่าตัวหนังที่เป็นเรื่องราวของไทบ้านสนุกดี มีหลายฉากที่สวยและชอบ แต่ที่ชอบที่สุดคงเป็นฉากในโปสเตอร์แสงสวยมากๆ\n\nการเล่าเรื่องของพาร์ทไทบ้านถือว่าทำได้ค่อนข้างดี ดูไม่ปลอม เล่าถึงชีวิตประจำวันของชาวอีสานได้สวยงาม โดยเฉพาะยิ่งในวันใกล้วันสำคัญทางศาสนาเราก็พึ่งรู้ว่าคนอีสานส่วนใหญ่เตรียมดอกไม้ พับใบตองไปวัดกันเอง ประทับใจค่ะ มาร์ตินในเรื่องบอกเล่าความเป็นฝรั่งจนๆที่ไม่มีอะไรได้ดี ตีบทแตกกับคำว่าฝรั่งก็ไม่ได้รวยไปทุกคนออกมาได้เยี่ยม ต้องเตที่หลงรักนางเอกก็เล่นใช้ได้ถึงบทจะน้อยไปมาก แต่ก็โอเคดูอินกว่าอีกด้านนึงของหนังพอสมควร\n\n\n\nอีกด้านนึงของหนังบอกเล่าถึงเรื่องราวในตัวเมืองเราว่าส่วนนี้ของหนังทำออกมาไม่ดีเท่าที่ควร ทั้งที่ได้ดาราวัยรุ่นจากฝั่งลาวมาด้วยแต่ก็ไม่ได้ช่วยพยุงให้ด้านเมืองของหนังแข็งแรงเลย ด้านเมืองเหมือนมีก็ดีไม่มีก็ได้ ไม่สำคัญ ไม่อินเท่าไหร่\n\nโดยรวมถือว่าหนังพอใช้ได้ค่ะ ไม่ขี้เหร่แต่ก็ไม่ได้ดีขนาดนั้น\n\nเพื่อนๆมีใครไปดูแล้วคิดยังไงบ้างคะ ? แชร์กัน แชร์กัน\n"}
