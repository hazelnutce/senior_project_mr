{"movie_name": "iTunes store movie เรื่องตลก 69 (1080p)", "text": "ได้มีโอกาสลองซื้อภาพยนตร์ไทยจาก iTunes store ของไทย ซึ่งตอนนี้มีลงไม่กี่เรื่องเท่านั้น และมีเพียงค่ายเดียวที่ทำการจำหน่ายในช่องทางนี้ (ทราบมาว่า GTH มีแผนจะเอามาวางขายเร็วๆ นี้ด้วย) ด้วยความที่หนังเรื่อง เรื่องตลก 69 ที่ผมเลือกมารีวิวในวันนี้ ค่อนข้างที่จะเก่าสักเล็กน้อย ทำให้คุณภาพของไฟล์หนังก็เก่าตามสภาพด้วย (จะเห็นรอยฟิล์ม หรือสั่นบ้างเป็นระยะๆ หลายคนคงอาจจะลืมภาพจากฟิล์มไปบ้างแล้ว เนื่องจากสมัยนี้เป็นโรงดิจิตอลเสียเป็นส่วนใหญ่)\n\nคุณภาพของไฟล์นั้นคือตามภาพเลยครับ เป็นไฟล์หนัง 1080p ภาพไม่ได้คมมากสักเท่าไรเพราะหนังค่อนข้างเก่าดังที่กล่าวไว้ข้างต้น แต่ถือว่าทำได้ดีมากๆ (ดีกว่าไฟล์หนังจาก DVD แน่นอน)\n\n\n\nระบบเสียงนั้นก็ถือว่าทำได้ดีตามมาตรฐานมีให้เลือก 2 แบบ คือ sterio และ Dolby 5.1 ตัวเสียงของหนังค่อนข้างเบา ต้องเร่งเสียงสักนิดหนึ่งถึงจะได้ยิน\n\nนอกจากนี้ตัวหนังยังมีซับภาษาอังกฤษสำหรับชาวต่างชาติด้วยครับ จากที่เปิดมา แปลพอดูรู้เรื่อง ไม่ได้แปลตรงตามที่ตัวละครพูด มีพิมพ์ผิดบ้างเล็กน้อย\n\n\n\nสำหรับตัวหนัง เรื่องตลก 69 นั้น สนุกใช้ได้เลยครับ เป็นเรื่องของพนักงานบริษัทไฟแนนซ์โดนไล่ออกจากงาน แล้วอยู่ดีๆ ก็มีเงินมากองหน้าห้อง เรื่องวุ่นๆ เลยเกิดขึ้น คุณหมิว ลลิตา เอาอยู่จริงๆ ครับ\n\nอาจจะรีวิวไม่ค่อยเก่งนะครับ มีข้อติชมก็ขอคำแนะนำด้วยครับ\n"}
