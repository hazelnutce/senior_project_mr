{"movie_name": "Big Eyes", "text": "Big Eyes (2014) : ติสท์ลวงตา , Directed by Tim Burton\n.\nผลงานกำกับของ Tim Burton ชายผู้มีสีสันและความขี้เล่นเป็นเอกลักษณ์ ในปี 2014 เค้ากลับมากำกับภาพยนตร์ที่เล่าเรื่องอัตชีวประวัติของ Margaret (รับบทโดย Amy Adams) จิตรกรอัจฉริยะนักวาดรูปที่มีลายเส้นอันโดดเด่น คือการวาดภาพเด็กตากลมโต และ Walter Keane (รับบทโดย Christoph Waltz) เซลล์แมนสมองไว ที่พบรักและแต่งงานกันอย่างรวดเร็ว แต่เมื่อภาพวาดของ Margaret เริ่มเป็นที่สนใจและขายดีอย่างเทน้ำเทท่า ด้วยความลื่นไหลของ Walter จึงอ้างว่ารูปทั้งหมดนั้นเป็นฝีมือการวาดของเขา และทำให้ Margaret จำใจยอมรับให้ปิดเรื่องนี้ไว้เป็นความลับ . .\n.\nBig Eyes ยังคงมีสไตล์และลวดลายของ Tim Burton อยู่เสมอ การวางตัวให้เป็นเพียงงานตามมาตรฐานธรรมดา ที่ไม่ได้ลงลึกหรือหนักหน่วงอะไรมากมาย ที่จะกลายเป็นงานอาร์ทจ๋า หรือดราม่าเข้มข้น แต่กลับทำให้ในทุกภาคส่วนสมดุล และไม่ขาดตกบกพร่องลดหลั่นลงมาจากมาตรฐานใดๆทั้งสิ้น . . อีกทั้งการกำกับภาพก็เป็นที่โดดเด่น และสวยบาดใจอีกด้วย รวมถึงการแสดงของตัวเอกทั้งสองคนอย่าง Amy Adams ที่ต้องคอยเล่นบทปกปิดความรู้สึกไม่ถูกต้องในใจ ที่แสดงผ่านทางสีหน้าและแววตาเสมอ ก่อนที่จะเหลืออดกับทุกๆสิ่งจนหันกลับมาเอาคืนซะบ้าง กับ Walter Keane ในสไตล์เดียวกัน ที่ต้องเป็นเซลล์แมนลูกเล่นเยอะ และทำให้เชื่อจนเกลี่ยกล่อมคนดูไปด้วยซะอยู่หมัด ก่อนที่จะอัดอั้นตั้นใจและหาทางออกไม่เจอในวาระสุดท้าย\n.\nโดยรวม Big Eyes ก็ยังคงรักษามาตรฐานของผู้กำกับ Tim Burton ไว้ได้ อย่างไม่มีขาดตกบกพร่อง และไม่ได้ถูกวางตัวให้กลายเป็นงานท็อปฟอร์มของแกแต่อย่างใด ตัวหนังจึงให้ความรู้สึกเพลิดเพลินตลอดทั้งเรื่องกับคนดูอย่างน่าพึงพอใจ\n\nผู้เขียน C. Non\n\nMovie Insurgent & เด็กรักหนัง\n\nhttps://www.facebook.com/groups/781806401913101\n\nhttps://www.facebook.com/DekRakNang18\n"}
