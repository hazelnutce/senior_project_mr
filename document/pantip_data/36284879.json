{"movie_name": "สยามสแควร์", "text": "เรื่องนี้ก่อนดูรู้สีกว่าหนังมีความเป็นหนังวัยรุ่นค่อนข้างมาก และมาพร้อมหน้าตานักแสดงที่ไม่ค่อยรู้จัก แต่จัดว่าแต่ละคนหน้าตาน่ารักน่ามอง และมีออร่าในบางคน ผมได้เข้าไปดูแล้วเลยอยากจะมาแชร์ความรู้สึกหลังดูจบ รู้สึกเซอร์ไพรส์ตลอดเวลาในการดู มันพาเราเข้าไปค้นหาและอยากรู้ได้ตลอดเวลา\n\nสิ่งที่ชอบ\n- การเล่าเรื่อง มีความแหวกแนวกว่าหนังไทยในปัจจุบัน เรียกได้ว่าไม่เหมือนหนังผีที่เคยดูเลยก็ว่าได้ครับ ส่วนนี้ผมชอบมากเพราะเป็นคนชอบหนังที่เล่าเรื่องแปกลๆอยู่แล้ว ผกก กล้าดีครับในการเล่าแบบนี้\n- เรื่องนี้ถือว่าน่ากลัวในระดับนึงเลย ตุ้งแช่ได้จังหวะดีมากขนาดคนชินกับความตุ้งแช่อย่างผมยังมีสะดุ้งบ้าง\n- นักแสดง มีเยอะมากๆจำไม่หวาดไม่ไหว แต่ทุกคนมีเอกลักษณ์ของตัวเองประมาณนึง เลยไม่ยากมากที่จดจำ ขอชมการแสดงของนางเอกที่เล่นเป็นเมย์ เล่นน้อยแต่ซึมดีนะผมชอบ อีกคนผมให้น้องที่เล่นเป็นจุ๊บเล็กดูมีอินเนอร์ดี ส่วนคนอื่นๆถือว่าเล่นโอเคเลยไม่แข็ง เบสนี่เป็นตัวชูความสนุกเลยทีเดียว\n- หนังวัยรุ่น คิดแบบวัยรุ่น นี่คือสิ่งที่เจ๋ง ตอนแรกผมนั่งเอ๋อๆนิดๆหลังๆเริ่มคิดได้ว่า เออหว่ะหรือวัยรุ่นมันจะคิดแบบนี้กัน เราลองปล่อยหัวเป็นแบบวัยรุ่นก็จะสนุกกับเรื่องนี้อย่างน่าแปลกใจ\n- ภาพในหนัง ถ่ายมาดีเลยครับ อาจใช้โลเคชั่นสยามน้อยไปหน่อย แต่ภาพทั้งหมดจัดได้ว่าดูดีเลยทีเดียว\n- ดนตรีในหนัง รู้สึกได้เลยว่าเป็นหนังผีไทยที่ไม่ใส่ดนตรียัดเยียด ไหลลื่นและสร้างอารมณ์ของซีนต่างๆได้ดีครับ\n\nสิ่งที่ไม่ชอบ\n- เสียดายฉากหลังสยามสแควร์ ใช้งานมันน้อยไปหน่อยครับ น่าจะใส่มาในบทอีก\n- ตัวละครเยอะมากๆๆ จนคนที่ตามไม่ทันต้องเหวอแน่ครับ (แนะนำทำการบ้านไปนิดนึง)\n- บางคำพูดของตัวละคร มันออกจะไม่ค่อยเข้าปากยังไงไม่รู้ครับ แข็งๆไปบ้าง แต่พอมองข้ามได้\n\nโดยรวมผมว่าเป็นอีกมิติของหนังผีไทยเลยถ้าเทียบกับที่เคยๆดู อย่างที่บอกคิดว่าเป็นหนังวัยรุ่นผีเรื่องนึง แต่ข้างในมันใส่อะไรมาเยอะมากจน เฮ้ย...หนังมีอะไรโคตรเยอะเลย เรื่องนี้ให้ความหวังกับหนังไทยได้อยู่ครับ ลองไปชมกัน\n"}
