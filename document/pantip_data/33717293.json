{"movie_name": "Yes or No 2.5 กลับมา...เพื่อรักเธอ", "text": "Yes or No 2.5 กลับมา...เพื่อรักเธอ   เมื่อคืนได้มีโอกาสไปดูหนังเรื่อง  Yes or No 2.5 กลับมา...เพื่อรักเธอ\nขอเขียนง่ายๆ จากที่ได้ดูมาทุกภาค  ในส่วนของ ภาค 2.5 เป็นเรื่องใหม่ ไม่ได้มีเรื่องราวที่เกี่ยวข้องกับ 2 ภาคแรก คิมพายใดๆเลย\n\nบทหนัง\nขอตินิดนึงค่ะ เข้าใจว่าเรื่องราวราว based on true story  ส่วนนึง แต่ก็ส่วนตัวคิดว่าบทค่อนข้างเชย คำพูดตัวละคร เหมือนกับกำลังดูละครหลังข่าวอยู่   ถ้าเทียบกับภาค1-2 คิดว่าภาคนั้นบทจะโอเคกว่า อยากให้บทมีเรื่องราวเข้มข้นมากกว่านี้ ขอให้เพิ่มจุดนี้ในภาคถัดไปนะ ^^\n\nทีมพีฟ้า รู้สึกว่าไม่ได้เล่าเรื่องราวอะไรมากที่ทำให้รู้สึกว่าฟ้าชอบพีเท่าไหร่ เราจึงรู้สึกว่าฟ้าชอบพีง่ายไปหน่อย  (รู้สึกเองคนเดียวม๊าง)\nบางฉากก็แอบขำกับตัวละครที่พูดกับคุณหมี เป็นฉากที่น่ารักดี แต่เอาเข้าจริง จะมีคนพูดกับหมี ความรู้สึกในใจหรอ\n\nทีมไวน์พิม  อยากให้มีฉากที่แสดงว่า รักกัน รู้สึกดีต่อกันมาก่อน มากกว่านี้ ตัวบทของภาพยนต์เล่าไว้ตัดไปย้อนอดีตก็จริง แต่เราไม่ได้รู้สึกว่า รู้สึกรักกันขนาดนั้น  รู้สึกว่าน้อยไปหน่อยค่ะ   สงสัยว่าเพราะอะไรทำไมไวน์ถึงลืมยากขนาดนั้น\n\nเพลงประกอบภาพยนต์ มีน้อยไปหน่อย  ไม่เยอะเท่าภาค 1-2\nความตลกของหนังที่สอดแทรก  ไม่ค่อยขำ แต่ยิ้มได้\n\nส่วนที่ขอชื่นชม  \nภาพในหนังถ่ายและนำเสนอออกมาได้สวยมาก  นันแสดงได้ดีมากกกกกกกก  ติ๊นาก็แสดงได้ดีขึ้นมากมีพัฒนาการ หงหยกกับปีเก้ก็สอบผ่านสบายๆ ส่วนน้องผู้ชายที่แสดงเป็นแฟนพิมแสดงได้ดีเป็นธรรมชาติ\n\nโดยรวมโอเค ฉากหวานๆก็กำลังดี ไม่ฟินเวอร์ ทุกอย่างกำลังดี รัก หวาน เศร้า ทุกอย่างอยู่ระดับกลางๆไม่ได้กระชากอารมณ์อะไรมาก  \n\nสุดท้ายแล้ว คำตอบว่า จะ Yes หรือจะ No  กับความรักรูปแบบนี้ อย่างไรเสียก็อยู่ที่ตัวเราเองตัดสินใจ\nขอให้มีภาคต่อๆไปเรื่อยๆค่ะ\nคะแนน ให้ 7/10  :  Yes or No หนังรักที่น่ารัก\n"}
