{"movie_name": "คิดถึงวิทยา", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nคิดถึงวิทยา\n\nRelease date : 20/03/2014\n109 min ท ทั่วไป Romance, Drama\n\nเรื่องราวของสองและแอน ที่เกิดขึ้นผ่านไดอารี่เล่มเล็กๆเล่มหนึ่งด้วยการบอกเล่าเรื่องราวของทั้งคู่ เรื่องราวการใช้ชีวิตของผู้ทำหน้าที่แม่พิมพ์ของชาติเพื่อสอนหนังสือเหล่าเด็กๆจอมแสบ ที่โรงเรียนกลางผืนป่าผืนน้ำแห่งหนึ่ง ที่ไม่มีแม้แต่ไฟฟ้า ประปา หรือสัญญาณโทรศัพท์ ก่อเกิดเป็นความรัก ความผูกพันกับสถานที่และระหว่างกันในที่สุด\n\nคนเราจะรักกัน แม้ไม่เคยเห็นหน้ากันได้จริงๆหรอ ? รูปแบบการเล่าเรื่องของหนังทำได้น่าทึ่งมาก แม้จะเป็นการเล่าเรื่องของสองตัวละครหลักผ่านช่วงเวลาที่แตกต่างกัน แต่ก็ลงตัวและน่าติดตาม ตัวหนังถ่ายทอดบรรยากาศผ่านโลเคชั่นที่สวยงาม ผืนป่าผืนน้ำห่างไกลความเป็นเมืองทำเอาชวนเหงาตามตัวละครได้ง่ายๆเลย ก่อนที่จะปูเรื่องราวความผูกพันระหว่างตัวละครกับสถานที่ และความผูกพันระหว่างตัวละครด้วยกันเองอย่างมีชั้นเชิง การแสดงของครูสอง (บี้ สุกฤษฎิ์ วิเศษแก้ว) และครูแอน (พลอย เฌอมาลย์ บุญยศักดิ์) เป็นธรรมชาติและน่ารักมากๆ รวมไปถึงการแสดงของเหล่าเด็กๆทุกคนที่ทำได้ดีไม่แพ้กัน ตัวหนังมีการเสียดสีระบบการศึกษาบ้านเราไว้พอหอมปากหอมคอ ตัวหนังมีการใช้เทคนิค Long Take ซึ่งช่วยให้เข้าถึงอารมณ์และตัวละครได้มากยิ่งขึ้น รวมไปถึงบทพูดและการใช้สัญลักษณ์แอบแฝงที่ทำออกมาได้น่าสนใจเลยทีเดียว\n\nความน่าสนใจคือตัวหนังไม่ได้มีแค่เรื่องราวความรักระหว่างหนุ่มสาวไว้เพียงอย่างเดียวเท่านั้น แต่มีการถ่ายทอดประเด็นและแง่คิดผ่านจิตวิญญาณของผู้เป็นครูได้อย่างลึกซึ้ง ซึ่งผมคิดว่าทำได้สุดยอดมากๆ ก่อนจะตบท้ายด้วยเรื่องราวความรักที่บทหนังเสริมให้เราลุ้นมาตลอดทั้งเรื่อง ด้วยความน่ารักของบทหนังและตัวละครทุกๆตัว ทำเอาหัวใจของผู้ชมพองโตไปพร้อมๆกับกระเป๋าตังค์โปรดักชั่นหนังเรื่องนี้ได้ง่ายๆเลยทีเดียว 555+\n\nคะแนนส่วนตัวโดยผมเอง\nเนื้อเรื่อง, Creative : 9.0/10\nการแสดง, Emotional : 9.5/10\nTotal : 9.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
