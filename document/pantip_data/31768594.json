{"movie_name": "Non-Stop : เที่ยวบินระทึก ยึดเหนือฟ้า", "text": "       ในระหว่างเที่ยวบินที่กำลังเดินทางข้ามทวีปจากนิวยอร์กไปยังลอนดอน บิลล์ เจ้าหน้าที่ตำรวจทางด้านการบิน ได้รับข้อความข่มขู่ให้โอนเงินจำนวน 150 ล้านเหรียญสหรัฐเข้าบัญชี เพื่อแลกกับชีวิตตัวประกันทั้ง 150 คนบนเครื่อง ไม่อย่างนั้นผู้ก่อการร้ายจะฆ่าคนบนเครื่องทุกๆ 20 นาที ทำให้เขาต้องออกค้นหาผู้ก่อการร้ายที่แฝงตัวอยู่บนเครื่องและพาทุกคนกลับบ้านได้อย่างปลอดภัย\n\n       เป็นหนังสืบสวนสอบสวนที่พล็อตเหมือนจะไม่มีอะไร ทั้งเรื่องเล่นอยู่แต่ฉากบนเครื่องบิน แต่กลับทำได้สนุก ตื่นเต้นและลุ้นระทึกตลอดเวลา โดยเฉพาะบทหนังที่วางเรื่องได้โคตรเจ๋ง แถมยังคอยยั่วให้เราสงสัยคนนู้นคนนี่ได้ตลอดเวลา ทุกคนมีจุดน่าสงสัยหมด จนเริ่มระแวงตามพระเอกจนมึนว่าสรุปแล้วใครเป็นคนร้ายกันแน่\n\n       ส่วนมุมกล้อง การตัดต่อหรือการเล่าเรื่องลำดับภาพก็ทำได้ดี ดูทันสมัย โดยเฉพาะตอน chat ผ่านมือถือดูเท่ดีอ่ะ ชอบๆ นักแสดงก็มีฝีมือขั้นเทพ ทั้งตัวหลักตัวรอง แต่ละคนเล่นได้ตามบทบาทของตัวเองได้เป็นอย่างดี ทำให้ดูแล้วอินไปกับหนัง และทำให้เราลุ้นและติดตามเรื่องราวได้ตลอดเวลา แต่รู้สึกว่าดนตรีไม่ค่อยช่วยบิ้วอารมณ์อะไรเท่าไหร่ (เฟลตรงนี้แหละ)\n\n       โดยรวมถือเป็นหนังที่ค่อนข้างเครียด (บางคนอาจจะไม่ชอบ) แต่ถือเป็นหนังที่บทวางไว้ดี และน่าดูอีกเรื่องเลยหละครับ (เกือบให้สิบเต็มแล้วอ่ะ แต่ติดที่ดนตรีไม่ค่อยบิ้วเท่าไหร่ ประกอบกับบางจุดหนังมันไม่ยอมอธิบายเหตุผล ปล่อยให้ค้างๆคาๆ เหมือนจะไม่เคลียร์ ปล่อยคนดูให้เดาเอาเอง เลยคาใจแอบหักคะแนนนิดนึง)\n9/10\n"}
