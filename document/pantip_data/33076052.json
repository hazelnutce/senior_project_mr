{"movie_name": "Taken 3", "text": "ถึงเวลาของภาคปิดท้ายเสียที กับ ‘Taken 3′ หรือ ‘เทคเคน 3 ฅนคมล่าไม่ยั้ง’  \n\nไบรอัน มิลส์ คุณพ่อของ คิม ลูกสาวคนสวย ที่เลิกรากับเมียเก่าอย่าง เลนอร์  ซึ่งเธอก็ไปมีสามีคนใหม่แถมกำลังจะเลิกรากัน ความรู้สึกบางอย่างที่เลนอร์ยังมีให้กับไบรอัน ทำให้เธอยังกลับมาเยี่ยมเยือนเขาอยู่ แต่วันหนึ่ง ไบรอันกลับพบเธอเป็นศพอยู่ในห้องของเขาเอง ทันใดนั้น ตำรวจก็บุกเข้ามาพร้อมระบุว่าเขาเป็นคนฆ่าอดีตเมียตัวเอง แน่นอนว่า เขาไม่ยอมให้จับกุม\n\nแต่มันคงไม่ใช่แค่นั้น เขายังเลือกจะสืบเสาะตัวการที่แท้จริงแทนตำรวจอีกด้วย\n\nงานนี้มีตำรวจมาเกี่ยวข้อง ไบรอันถูกตามจับด้วยตำรวจมือฉมัง ที่ไล่ล่าเขาเอาตัวมาให้ศาลพิจารณา ลุงเลียมในมาด ไบรอัน มิลส์ ยังคงเท่ เฉียบขาด และฉลาดเป็นกรดเช่นเคย แอ็คชั่นตัดต่อแบบโชะๆ พอเอามันได้ พล็อตไม่มีอะไรใหม่ แต่การดำเนินเรื่องทำให้หนังยังพอน่าติดตามได้อยู่\n\n\nสุดท้าย ตาแก่ลูกสาวสวยคนนี้ จะรอดพ้นรึไม่ ลองไปติดตามในโรงเอานะจ๊ะ\n\nTAKEN 3 | http://bit.ly/1FquQZQ\n"}
