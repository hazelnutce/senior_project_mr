{"movie_name": "Death Note : Light Up the New World", "text": "ด้วยความคิดถึงแอลที่จากไปตั้งแต่ภาค L Change the World กลับมาครั้งนี้ในรอบ 10 ก็นึกว่าจะมีอะไรดีขึ้น\nลากคุณแฟนออกไปดูด้วยกัน คุณแฟนยุกยิกตั้งแต่หนังผ่านไปครึ่งเรื่อง ยิ่งตอนใกล้จบ แฟนยิ่งออกอาการเบื่อและเซ็ง\nเราเองทนดูจนจบเพราะยังเชื่อลึกๆ ว่าหนังมันต้องมีอะไรดีบ้างสิ....\n\nตั้งแต่บรรทัดนี้เป็นต้นไปจะเป็นบทวิจารณ์หนัง ซึ่งจะมีข้อความที่เปิดเผยเนื้อหาสำคัญของเรื่อง หากเพื่อนสมาชิกไม่ประสงค์จะถูกสปอยล์ ข้ามหัวข้อนี้ไปได้เลยค่ะ\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\n\n\n\nสิ่งที่เหมือนจะดีของเรื่องคือการจัดแสง และโทนสี มีมิติและสื่ออารมณ์แต่ละฉากได้ดีมาก งาน CG สวย\nสิ่งที่แย่มาก และกลบข้อดีไปหมดเลย คือ ดนตรีประกอบ และบท บอกเลยว่าผิดหวังกับบทมาก ตั้งใจไปดูเพราะบทโดยเฉพาะเลย ทีมงานกล้าที่จะใช้ชื่อ Death Note ที่เป็นยี่ห้อของการหักเหลี่ยมเฉือนคมกันด้วยความฉลาดเหนือมนุษย์ กลับกลายเป็นว่าบทภาคนี้คือจุดพลิกผันที่พาหนังไปสู่ความล้มเหลว\n\nเป็นเรื่องแรกจากความรู้สึกเราตลอดชีวิตการดูหนังที่ให้คะแนนติดลบ เหตุผลที่ติดลบส่วนหนึ่งก็คือคาดหวังไว้มาก....\nเอาไป -1000/10 เลยค่ะ อยากจะให้ติดลบสักล้านไปเลย ถ้าจะทำหนังห่วยแบบนี้\n\n**บทวิจารณ์นี้เป็นความคิดเห็นส่วนบุคคล ประกอบความรู้สึกสดๆ ร้อนๆ ที่เพิ่งดูจบมาเลยอาจจะมีอคติแฝงอยู่มาก**\n"}
