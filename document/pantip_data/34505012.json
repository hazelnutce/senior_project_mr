{"movie_name": "The Good Dinosaur ผจญภัยไดโนเสาร์เพื่อนรัก", "text": "The Good Dinosaur\n\nผจญภัยไดโนเสาร์เพื่อนรัก\n\n\nสวัสดีครับ พี่น้องชาวพันทิพทุกท่าน\nเมื่อวานผมได้มีโอกาสไปดูหนังเรื่องนึง คุณแฟนเป็นคนเลือกให้ครับ\nบอกตรงๆครั้งแรกในใจผมนี่แบบ การ์ตูนอ่ะหรอ จะสนุกสำหรับผู้ใหญ่แบบเราๆมั้ย\nแต่ก้ขัดใจไม่ได้ครับ เลยต้องไปดู อิอิ\n\nอย่างแรกเลย ผมประทับใจแอนิเมชั่นเรื่องนี้ตรงภาพนี่แหละครับ ภาพสวยมาก\nรอบที่ผมดูเป็นพากย์ไทยนะครับ เสียงพากย์โอเคเลย ที่จริงบทพูดไม่ค่อยเยอะด้วยแหละครับ\nเนื้อเรื่องเข้าใจไม่อยากครับ ผมว่าให้เด็กๆดูจะเหมาะมากๆ เพราะหนังเรื่องนี้สามารถปลูกฝังเด็กๆ\nภายใต้ข้อคิดว่า ให้ใช้ความกลัว ชนะความกลัวครับ\nเพราะถ้าใช้ความกล้าบ้าบิ่นอย่างเดียวจะไม่รอด หรือถ้าใช้ความกลัวอย่างเดียวจะไม่รอด\nหนังเรื่องนี้ถ่ายทอดผ่านไดโนเสาร์ ไอ้เจ้าตัวเขียวๆ ดูท่าทางขี้กลัวในทีเซอร์แหละครับ\nโดยมีคู่หูคือเจ้าเด็กมนุษย์ตัวเล็กๆนั่น\n\nหนังเรื่องนี้มีครบรสครับ ทั้งฮา ซึ้ง เศร้า ต่อสู้\nฉากเศร้านี้คุณแฟนผมร้องไห้เลย ผมก็น้ำตาซึมเลยล่ะครับ\nเพราะสามารถถ่ายทอดความรู้สึกสูญเสียได้เป็นอย่างดี\nฉากฮานี่ก็มีมาเรื่อยๆครับ\nอีกเรื่องนึงที่ผมชอบคือ ความพยายามเปลี่ยนแปลงตนเองของไดโนเสาร์\nให้มีความกล้า เอาชนะความกลัวของตนเอง โดยมีคุณพ่อคอยเป็นกำลังใจให้เสมอ\nอีกทั้งทั้งเรื่องที่ไดโนเสาร์ตัวเอกพยายามเอาชนะความกลัวของตัวเอง\nสามารถเป็นแรงบันดาลในการเปลี่ยนแปลงตนเองให้ดีขึ้น\nหรือเอาชนะใจตนเองครับ\n\nโดยรวม ชอบมากครับ ให้แง่คิดหลายๆอย่างเลย\nให้ 3 คำ คือ สนุก น่ารัก ลงตัว ครับ ^^\nคิดเป็นคะแนนจัดไปปปปป 10/10\nเป็นหนังที่ทั้งเด็กและผู้ใหญ่ก็สามารถดูได้อย่างไม่หลับไม่เบื่อเลยล่ะครับ\nเป็นการ์ตูนเรื่องแรกที่ผมไม่ง่วงและสนุกในรอบหลายปีนี้\nเสียดายยังไม่มีเจ้าตัวเล็ก ไม่งั้นผมจับมานั่งดูด้วยกันแน่ๆ\n"}
