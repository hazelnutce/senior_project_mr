{"movie_name": "Terminator: Genisys", "text": "[Mini-Review] Terminator: Genisys ฅนเหล็ก: มหาวิบัติจักรกลยึดโลก (ไม่ Spoil)\n.\n“หนังหยิบเอาจุดเปลี่ยนของช่วงเวลามาดัดแปลงและเพิ่มรายละเอียด ซึ่งช่วยขับเคลื่อนขยายความเนื้อหาได้อย่างดี ป๋า Arnold Schwarzenegger ยังคงดุดันพอๆกับฉากแอคชั่นภายในตัวภาพยนตร์”\n.\nเมื่อ จอห์น คอนเนอร์ (เจสัน คลาร์ก) ผู้นำกองกำลังต่อต้านฝ่ายมนุษย์ ได้ส่งสิบเอกไคล รีส (ไจ คอร์ตนี่ย์) ย้อนเวลากลับไปในปี 1984 เพื่อคุ้มครอง ซาร่าห์ คอนเนอร์ (เอมิเลีย คลาร์ก) และป้องกันอนาคต เหตุการณ์ที่คาดไม่ถึงซึ่งเกิดขึ้นได้ทำให้ลำดับเวลาแตกสลายไป บัดนี้ จ่ารีสพบว่าตัวเขาเองติดอยู่ในอดีตรูปแบบใหม่ที่ไม่คุ้นเคย ที่ซึ่งเขาได้เผชิญทั้งพันธมิตรที่ไม่น่าเป็นไปได้ ซึ่งรวมถึงหุ่นเทอร์มิเนเตอร์รุ่น T-800 ตัวใหม่, ผู้พิทักษ์ (อาร์โนลด์ ชวาร์เซเนกเกอร์) ศัตรูตัวใหม่ที่มีอันตราย และภารกิจใหม่ที่คาดไม่ถึง นั่นก็คือการกำหนดอนาคตขึ้นใหม่ (Cr.majorcineplex.com)\n.\nแม้เนื้อเรื่องแกนหลักของตัวหนังในภาคนี้ไม่ได้มีความแตกต่างจากสี่ภาคก่อนหน้ามากนัก แต่ Terminator: Genisys ได้หยิบเอาจุดเปลี่ยนในเรื่องช่วงของเวลามาดัดแปลงและขยายความใหม่ แทนที่จะใช้บทเดิมๆมาเล่าเรื่องราวแบบย้อนไปมา โดยภายในภาคนี้หนังได้นำเสนอเรื่องราวที่เกิดขึ้นจากจุดเปลี่ยนใหม่ควบคู่ไปกับการเชื่อมโยงกับเรื่องราวในภาคก่อนหน้า ซึ่งเราจะได้เห็นจุดเปลี่ยนของตัวละครและช่องว่างที่สามารถนำไปขยายความในภาคถัดไปได้ด้วย แม้ตัวละครหลักบางตัวอาจมีบุคลิกแตกต่างจากภาคก่อนๆไปบ้าง แต่สำหรับคนเหล็กสุดคลาสสิค Arnold Schwarzenegger ในภาคนี้เรียกได้ว่ากลับมาให้แฟนๆได้หายคิดถึงเลยทีเดียว ซึ่งเราจะได้เห็นฟอร์มหุ่นเหล็กรุ่นก่อนๆ บทบาทการแสดง และมุมน่ารักๆของป๋าอาร์โนลหรือหุ่นเหล็กภายในเรื่องอีกด้วย ส่วนฉากแอคชั่นยังคงดุดันตามมาตรฐานเช่นเคยครับ\n.\nMy Score : 8.0/10\n\n"}
