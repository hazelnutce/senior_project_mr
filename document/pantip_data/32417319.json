{"movie_name": "ฝากไว้..ในกายเธอ", "text": "ภาพยนตร์ที่หยิบเอา 3 นักแสดงวัยรุ่นชื่อดังจากซีรี่ส์เรื่องเดียวกัน “Hormones วัยว้าวุ่น” มาร่วมงานกันในหนัง “ฝากไว้..ในกายเธอ” ผลงานจากผู้กำกับแห่ง “ลัดดาแลนด์” ดาราวัยรุ่นที่ดึงมาเล่น ก็คือ มาร์ช จุฑาวุฒิ ภัทรกำพล, ต่อ ธนภพ ลีรัตนขจร และ เก้า สุภัสสรา ธนชาต ซึ่งล้วนแล้วแต่มีชื่อเสียงในระดับที่มีแฟนคลับหนาแน่น\n\nเหตุมันเกิดเพราะรักสามเส้าของสองชายหนึ่งหญิง เพิร์ท (จุฑาวุฒิ) และแทน (ธนภพ) วัยรุ่นชายสองคนเป็นนักกีฬาว่ายน้ำที่กำลังขับเคี่ยวกันเพื่อเป็นตัวแทน อีกหนึ่ง ไอซ์ (สุภัสสรา) หญิงคือแฟนของแทนที่เพิร์ทก็สนใจเธอในทันทีที่พบหน้า ทว่าหลังจากนั้นเพียงไม่นาน ไอซ์กลับจากไปอย่างกะทันหัน เธอฆ่าตัวตายในสระน้ำอย่างสยดสยอง และแทนก็ลั่นวาจาเอาไว้ว่าจะต้องจับตัวไอ้คนที่ทำให้ไอซ์ฆ่าตัวตายให้จงได้\n\nเหตุมันมากกว่านั้น เมื่อไอซ์ตั้งท้องและ…ไม่ใช่กับแทน\n\n\nเรื่องราวที่ดูเหมือนจะหยิบปมๆ หนึ่งในปัญหาวัยรุ่นไทยมาถ่ายทอดในรูปแบบหนังวัยรุ่นสยองขวัญ ซึ่งนับว่า GTH ก็ทำได้ดี มันคือเรื่องราวสะท้อนสังคมที่ทำออกมาเท่าไหร่ก็ดูเหมือนสังคมจะยังไม่เคยเปลี่ยนแปลงอะไรเลยอย่างนั้น ขณะที่จุดเด่นอีกเรื่องหนัง “ฝากไว้..ในกายเธอ” ก็คือ การตัดต่อและเล่าเรื่อง ที่ทำออกมาให้น่าสนใจและส่งผลให้หนังดูน่าติดตามไปตลอดทั้งเรื่อง\n\nแต่หนังก็ยังทิ้งความสงสัยกับเราไว้ตามรายทาง ถ้าจะบอกว่าเป็นทางใหม่ของหนังจาก GTH มันดีที่จะฉีกไปในทางอื่น ทว่า มันยังไม่ดูไปไหนสักทาง กับบทลงเอย ก็ดูยังค้างคาและห้วนสั้นจนคนดูไม่เข้าใจ\n\nดีที่สุดของหนัง นอกจากงานถ่าย เพลงประกอบ และการตัดต่อที่ดีแล้ว ก็คงเป็นนักแสดงนำที่ทำได้ดีตามมาตรฐานตัวเอง โดยเฉพาะ \"น้องเก้า\" น่ารักมากครับ\n\nฝากไว้..ในกายเธอ | http://bit.ly/1pVwuVO\n"}
