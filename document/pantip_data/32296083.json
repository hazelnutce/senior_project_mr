{"movie_name": "The Fault in Our Stars", "text": "วันนี้ ผมได้ไปชมภาพยนตร์ดราม่าโรแมนติกที่ดัดแปลงจากนิยายขายดีอันดับ 1 ในสหรัฐฯ ผลงานการเขียนของ John Green ที่ชื่อว่า “The Fault in Our Stars” หรือชื่อไทยแบบง่ายๆ “ดาวบันดาล” เรื่องราวของหนุ่มสาวที่พบรักกันแต่พวกเขาต้องเผชิญกับโรคร้ายที่พร้อมพรากให้ต้องจากกันได้ตลอดเวลา\n\nจุดเริ่มต้นของเรื่องราวอยู่ที่สาวน้อยคนหนึ่ง ผู้ซึ่งเป็นโรคมะเร็งร้าย เธอยอมไปเข้ากลุ่มบำบัดเพื่อความสบายใจของผู้เป็นแม่ และที่นั่น ที่ที่ทำให้เธอได้พบกับ “เขา” พวกเขาพูดคุยกัน จนมันขยับขยายกลายเป็นความรักในที่สุด ต่างก็ได้รับรู้ว่า มะเร็งร้ายต่างกัดกันทั้งสอง ความตายเป็นสิ่งที่อยู่ใกล้และไม่มีทางหลีกเลี่ยงได้\n\n\n-----------------------------------\n\nแม้ความรักของพวกเขาจะมากจนหวานล้นออกมานอกจอ แม้ช่วงเริ่มต้นที่บทพูดจะค่อนข้างเยอะเกินไปบ้าง แถมพูดกันถึงเรื่องที่ผู้ชมบางคนอาจไม่มีส่วนร่วมกับมัน ไม่เคยรู้จักมันมาก่อน ก็อาจมีส่วนทำให้ไม่ค่อยอินนักในครึ่งแรกของหนัง Shailene และ Ansel สองคนที่แทบจะมีกันสองคนในหนังเรื่องนี้ แสดงได้ดีและเป็นธรรมชาติจนเราอินและเอาใจช่วย\n\nครึ่งหลังของหนังกลับทำได้ดี เล่นช็อตที่พาคนดูตายไปเลยแม้จะตั้งตัวดีแค่ไหนก็ตาม\n\nThe Fault in Our Stars ดาวบันดาล | http://bit.ly/1ja0AI9\n"}
