{"movie_name": "Star Trek Beyond", "text": "Star Trek Beyond (ไม่สปอยเนื้อหาสำคัญ)\n.\nภาคต่อของสุดยอดภาพยนตร์แอคชั่นไซไฟในตำนาน ที่ในภาคนี้จัดเป็นภาคที่ 3 จากการรีบูท Star Trek ใหม่จากต้นฉบับนับจาก Star Trek (2009) และ Star Trek Into Darkness(2013) กำกับภาพยนตร์โดย Justin Lin (Fast & Furious (2009), Fast Five (2011) และ Furious 6 (2013)) อีกทั้งยังได้ J.J. Abrams ผู้กำกับ Star Trek ทั้ง 2 ภาคก่อนหน้ามานั่งแท่นโปรดิวเซอร์ให้อีกด้วย\n.\nตัวหนังยังคงบอกเล่าถึงการผจญภัยของลูกเรือยานเอนเตอร์ไพร์สที่ต้องประสบกับสิ่งมีชีวิตสุดอันตรายใหม่ในภาคนี้ โดยหนังสามารถบอกเล่าถึงความสัมพันธ์ระหว่างตัวละครตั้งแต่ 2 ภาคก่อนหน้าและมุมมองชีวิตของกัปตันเคิร์กนับจากการออกเดินทางในครั้งแรกได้อย่างน่าสนใจ ในภาคนี้หนังสามารถนำเสนอตัวละครใหม่และกระจายบทให้กับแต่ละตัวละคร อันแสดงให้เห็นถึงการทำงานและเป็นอันหนึ่งอันเดียวกันของลูกเรือยานเอนเตอร์ไพร์ได้ยอดเยี่ยมและทรงพลังมาก ส่วนด้านงานภาพและฉากแอคชั่นก็ยังคงความยิ่งใหญ่และตระการตาไม่น้อยหน้าสองภาคก่อนหน้า นับเป็นการเติบโตของตัวละครและการเล่าเรื่องใหม่ที่เป็นการฉลองครบรอบ 50 ปีของเฟรนไชด์นี้ได้ยิ่งใหญ่และยอดเยี่ยมทีเดียว\nสำหรับผู้ที่ไม่เคยดูสองภาคก่อนหน้าก็ไม่มีปัญหาในการเข้าถึงเนื้อเรื่องในภาคนี้ แต่อาจอินกับคาแรคเตอร์และความสัมพันธ์ของตัวละครลดน้อยลงครับ\n.\nMy Score : 9/10\n\n\nแก้ไขข้อความเมื่อ 24 กรกฎาคม 2559 เวลา 20:39 น."}
