{"movie_name": "Miss Peregrine's Home for Peculiar Children", "text": "Miss Peregrine's Home for Peculiar Children (ไม่สปอยเนื้อหาสำคัญ)\n.\nภาพยนตร์สร้างจากนวนิยายขายดีในชื่อเดียวกัน ผลงานการเขียนของ Ransom Riggs เรื่องราวของเด็กหนุ่มผู้ได้ยินเรื่องราวประหลาดจากปู่อยู่บ่อยครั้งถึงบ้านเด็กกำพร้าผู้มีความพิเศษ เมื่อปู่ของเขาเสียชีวิตเขาจึงได้รับจดหมายและเรื่องราวต่างๆ ทำให้เขาออกเดินทางและค้นพบเรื่องราวอันน่าสะพรึง กำกับภาพยนตร์โดย Tim Burton (Sleepy Hollow (1999), Alice in Wonderland (2010) และ Dark Shadows (2012))\n.\nผลงานการกำกับเรื่องล่าสุดของผู้กำกับผู้มีสไตน์อันเป็นเอกลักษณ์ Tim Burton ผ่านงานเขียนที่มีเนื้อหาและเรื่องราวอันน่าทึ่ง ด้วยฝีไม้ลายมือการเขียนของ Ransom Riggs ทำให้ตัวหนังมีเนื้อหาและพล็อตเรื่องที่หนักแน่นชวนติดตาม แม้การปูพรมเรื่องราวในช่วงต้นอาจราบเรียบและกินเวลาไปค่อนข้างมาก แต่เรื่องราวการผจญภัยหลังจากนั้นช่างตื่นตาและเกินจินตนาการจริงๆ ด้านเหล่านักแสดงนำ Eva Green, Asa Butterfield และ Samuel L. Jackson นั้นยอดเยี่ยมมาก โดยเฉพาะท่านสุดท้ายช่างเป็นวายร้ายที่ฮาจริงๆ ส่วนด้านงานภาพและเนื้อหามีความงดงามอลังการ บวกกับลายเส้นและความตลกร้ายอันเป็นเอกลักษณ์ของ Tim Burton นั้นได้ถูกใส่ไว้อย่างเต็มที่เช่นเดียวกัน แฟนๆของหนังผู้กำกับยอดฝีมือ Tim Burton ไม่ควรพลาดครับ\n.\nMy Score : 8.0/10\n\n\nแก้ไขข้อความเมื่อ 1 ตุลาคม 2559 เวลา 11:14 น."}
