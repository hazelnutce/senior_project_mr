{"movie_name": "รายการวิทยุ \"หนังหน้าแมว\"", "text": "สำหรับคนที่เป็นแฟนประจำของรายการนี้คงไม่ต้องบรรยายสรรพคุณกันมาก  เพราะรายการวิทยุ\nที่คุยกันเรื่องหนังและสรรเพเหระ ก็จัดกันมายาวนานน่าจะเกินสิบปีได้ ตั้งแต่สมัยคลิกเรดิโอ\nไป fat radio จนล่าสุด โดดแผวมาอยู่ที่ Cat Radio จัดช่วงดึก ๆ วันอาทิตยที่คลื่น FM 94.5\n\n\nถ้าถามว่ารายการนี้มีดีอะไรก็คงหนีไม่พ้นผู้จัด 3-4 คน ที่พูดคุยกันอย่างชิล ๆ คุยเรื่องหนังบ้าง\nบอลบ้าง คุยกันเองบ้าง ฯลฯ ตามอารมณ์ของผู้จัด ซึ่งแต่ละคนก็มีแนวของตัวเอง ตั้งแต่ผู้อาวุโส\nสุดอย่าง คุณจ้อย นรา นักวิจารณ์รุ่นเก๋าเจ้าสำบัดสำนวน  คุณเฮนรี่ จ๋อง คอหนังชาวหงส์\nมุกเยอะ คุณโจ้กพูดน้อยแต่ดูหนังเยอะ (เน้นหนังอาร์ตหน่อย) กับคุณคมสันคอหนังตัวจริง\nอีกคนที่ดูมันหมดทั้งหนังอาร์ตหนังตลาด\n\nฟังมานานมากแล้วครับจนติดไปเสียแล้ว  ประมาณมานั่งฟังเพื่อนคุยกัน  คุยหนังแต่น้อย\nแต่หนักไปทางโม้ซะเยอะ (บางทีกว่าจะเข้าเรื่องหนังก็ปาไปครึ่งรายการแล้ว : P) แต่ก็เพลินดี  \nแป๊บ ๆ ก็หมด 2-3 ชม. ไปโดยไม่รู้ตัว\n\nรายการเหมือนชิล ๆ แต่  ในด้านความเป็นคอหนังนั้น เจ๋งทุกคนครับ  คอมเม้นส์หนังไม่ได้\nวิชาการอะไรนัก  แต่ตรงใจตลอด  แล้วก็มันก็มักได้ลิสต์รายชื่อหนังดี ๆ ให้ไปค้นไปหามาชม\nอีกเพียบทุกที  \n\nฟังแล้วก็เพลิน ๆ ได้สาระบ้าง  ไม่ได้บ้าง ^^\"  แต่อยากให้ไปลองฟังกันดูครับ\n\nhttp://www.thisiscat.com/site/category/1\n\n\nแก้ไขข้อความเมื่อ 29 มิถุนายน 2557 เวลา 21:47 น."}
