{"movie_name": "HARRY POTTER Page to Screen: The Complete Filmmaking Journey (Collector's Edition)", "text": "สวัสดีคร้าบบบบ\n\nเนื่องจากได้มีโอกาสครอบครองคอลเลคชั่นที่แฟนๆ แฮร์รี่ พอตเตอร์ ได้เห็นในคราวแรกจะต้องเกิดความอยากได้มาเป็นเจ้าของ และด้วยความที่หลงไหลได้ปลื้มกับเรื่องราวของ แฮร์รี่ พอตเตอร์ มาตั้งแต่เยาว์วัย เลยตัดสินใจไม่ยากเลยที่จะคว้าเจ้าคอลเลคชั่นนี้มาครอง\n\nช่วงเดือนธันวาคมที่ผ่านมา ถ้าใครได้เข้าไปในเว็บ Amazon แล้ว จะพบสินค้าอย่างหนึ่งที่ Amazon โปรโมตนักโปรโมตหนาสำหรับแฟนๆ แฮร์รี่ พอตเตอร์ ในชื่อยาวๆว่า \"HARRY POTTER Page to Screen: The Complete Filmmaking Journey (Collector's Edition)\" พร้อมกับคำบรรยายที่ทำให้เลอค่ายิ่งว่า \"มีเพียง 3,000 ชุดทั่วโลก\" ... มันคือ เซ็ตหนังสือ 8 เล่มเกี่ยวกับการถ่ายทำภาพยนตร์ Harry Potter ทุกภาค\n\nพอหันไปมองราคาก็ผงะด้วยความตกใจหนึ่งครั้ง ตั้งราคาไว้ 1,000 USD! แม่เจ้า แพงขนาด! แต่ด้วยโปรโมชั่นสั่งจองล่วงหน้าจะได้ราคาที่ 600 USD ลดมา 400 USD ยังพอฟัดพอเหวี่ยง ... เลยจัดมาหนึ่งเซ็ต เป็นของขวัญวันคริสต์มาสให้ตัวเอง\n\nแต่เหนืออื่นใด อยากบอกว่า ของที่ได้มานั้นคุ้มค่าทุกบาททุกสตางค์ที่เสียไปจริงๆ!!!\n\nเกริ่นกันมายาวนาน มาดูกันดีกว่าครับว่าเจ้าคอลเลคชั่น Harry Potter ชื่อยาวๆนี้ มีอะไรกันบ้าง\n"}
