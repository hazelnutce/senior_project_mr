{"movie_name": "Kidnapping Freedy Heineken", "text": "ไปดูมาแล้ว...\nโชว์เล่ห์เหลี่ยมกว่านี้หน่อยได้ไหมลุงแอนโธนี Kidnapping Freedy Heineken (6/10)\n.\nคำถามแรกหลังจากได้รับเชิญไปดูคือ Heineken คือ ยี่ห้อเบียร์ที่เรารู้จักกันใช่ไหม คำตอบคือ ใช่ฮะ และ \"Freedy Heineken\" คืออดีตซีอีโอของเบียร์แบรนด์ดังก้องโลกนั่นเอง เอาละงานนี้ไม่คนดูก็คนเล่นต้องมีเมาหนังกันไปข้างแน่ๆ\n.\nเรื่องเกี่ยวกับอะไร? เรื่องราวของกลุ่มโจรหนุ่มถังแตกเนื่องภาวะเศรษฐกิจฝืดเคือง ลูกเมียก็ต้องกินต้องใช้ ทำไงละทีนี้ พวกหนุ่มๆ เลยวางแผนจะลักพาตัวเรียกค่าไถ่ จะทำงานใหญ่ทั้งทีจะลักตัวคนธรรมดาได้ไง ก็ต้องคนรวยระดับมหาเศรษฐีเท่านั้น งานเลยเข้าลุงไฮเนเก้นไปตามระเบียบ\n.\nดูแล้วเป็นไง? ดูจากตัวอย่างหนังแล้วน่าดูมากกก แล้วยิ่งมีลุงแอนโธนีเล่นด้วย งานนี้ต้องไม่ธรรมดาแน่ๆ ต้องมีการหักมุม จิตวิทยา ระหว่างโจรกับคนถูกลักพาตัวแน่ๆ ลุ้นจนตัวโก่งเหมือนปวดขี้แต่ขมิบรอให้สุดค่อยไปขี้อย่างแน่นอน แต่...เนื่องจากหนังสร้างจากเรื่องจริง และมีข้อมูลบางอย่างไม่ได้เปิดเผยในหนังทำให้อรรถรสส่วนนี้หายไป เหมือนจะปวดขี้ แต่ขี้ไม่ออก ก็เลยไม่ได้ขี้ เข้าใจใช่มะ อารมณ์เสีย! หนังเลยออกมาเนิบๆ ลุงแอนโธนีก็เล่นดีดูมีอะไรตามแบบฉบับของแก แต่บทมันมีเท่านี้ เลยยังไม่ว้าวอะ ร้องไห้หนักมาก ข้อดีของหนังเรื่องนี้คือดูวิธีคิดของกลุ่มโจร ก่อนทำงานพวกฮีมีการวางแผน และข้อคิดที่ว่า \"คนรวยมีอยู่ 2 ประเภท ไม่รวยทรัพย์ ก็รวยเพื่อน จะมีทั้งทรัพย์และเพื่อนเป็นไปไม่ได้\" อันนี้น่าคิดนะว่าจริงหรือเปล่า\n.\nเป็นไปได้อยากให้นำเรื่องนี้ไปพัฒนาเป็นหนังจริงจัง อาจจะลักพาตัวใครก็ได้ที่รวยๆ หน่อย แล้วเขียนบทให้หักเลี่ยมเฉือนคมกัน ดูว่าโจรหรือคนถูกลักพาตัว ใครมันจะเจ๋งกว่ากัน มันจะน่าดูมากๆ\n.\nใครคิดถึงลุงแอนโธนีหรืออยากทราบเกี่ยวกับอาชญากรรมชั้นเยี่ยมที่สร้างจากเหตุการณ์จริงว่ามันเป็นอย่างไรก็ไปดูกันได้ 16 ก.ค. นี้ ทุกโรงภาพยนตร์\n\nลุงหนวด จรวดเบ้อเร่อ รายงาน\n\n\nถ้าชอบรีวิว ฝากเพจรีวิวเรื่อยเปื่อยด้วยฮะ https://www.facebook.com/Universalreviews\n\nแก้ไขข้อความเมื่อ 17 กรกฎาคม 2558 เวลา 10:33 น."}
