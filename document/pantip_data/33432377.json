{"movie_name": "Robot Overlords", "text": "[Mini-Review] Robot Overlords สงครามจักรกลล้างโลก (No spoil)\n.\nจะเกิดอะไรขึ้นเมื่อโลกถูกยึดครองโดยหุ่นยนตร์จากนอกโลกและมนุษย์ต้องเป็นฝ่ายที่ถูกควบคุมทุกฝีก้าว! ผลงานภาพยนตร์แอคชั่นไซไฟครั้งสะกดสายตา นำแสดงโดยนักแสดงหนุ่มดาวรุ่ง คัลเลน แม็คออลีฟ จาก I Am Number Four และ The Great Gasby และนักแสดงระดับตำนานของฮอลลิวู้ด เจ้าของรางวัลออสการ์ เบน คิงสลีย์ Robot Overlords ถ่ายทอดเรื่องราวการต่อสู้ของ ฌอน (คัลเลน แม็คออลีฟ) และกลุ่มมนุษย์ผู้รอดชีวิตในโลกอนาคตที่ต้องใช้ชีวิตภายใต้การควบคุมจากกองทัพหุ่นยนต์ยักษ์นอกโลก ท่ามกลางการลาดตระเวนที่แสนเข้มงวด พวกเขาระดมพลังสมองและความหวัง เพื่อนำไปสู่แผนการครั้งสำคัญในการต่อสู้ทวงคืนโลกกลับมาเป็นของมนุษยชาติให้จงได้ (Cr.majorcineplex.com)\n.\nRobot Overlords เล่าถึงเหตุการณ์ในโลกอนาคต ที่เหล่ามนุษยชาติจำต้องใช้ชีวิตภายใต้กฎและการควบคุมจากเหล่าหุ่นยนต์นอกโลก แม้พล็อตเรื่องหลักไร้ซึ่งความสดใหม่แต่ไอเดียการนำเสนอมีความแตกต่างและน่าสนใจกว่าภาพยนตร์ที่เดินเรื่องโดยหุ่นยนต์ประเภทเดียวกัน หนังนำเสนอรูปแบบการต่อต้านและดำเนินเรื่องราวผ่านความแสบของตัวละครวัยรุ่น ซึ่งนั้นทำให้ความเข้มขรึมในด้านไซไฟลดลงบ้างแต่ความป่วนของเหล่าตัวละครก็ชวนหัวเราะและลดความน่าเบื่อลงได้ดีทีเดียว ทว่าในด้านการเล่าเรื่องของหนังหลายจุดยังขาดความสมเหตุสมผลและค่อนข้างกระด้างในด้านความต่อเนื่องของอารมณ์ ดีไซน์การออกแบบของหุ่นรบค่อนข้างราบเรียบขาดความน่าเกรงขาม CG และงานภาพภายในเรื่องคือส่วนที่ป่วยที่สุด หลายๆฉากค่อนข้างน่าผิดหวังและคล้ายละครช่องดังในบ้านเรา โดยรวมแล้วอาจไม่ถูกใจคอไซไฟหุ่นยนต์เท่าใดนัก แต่ถ้ารับชมเพื่อความบันเทิงโดยมองข้ามจุดด้อยไปบ้างก็พอได้อยู่ครับ\n.\nMy Score : 5.5/10\n\n"}
