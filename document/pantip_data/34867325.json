{"movie_name": "วานรคู่ฟัด", "text": "น่าเสียดายที่หนังขาดการโปรโมตที่ดี ทำให้หนังเรื่องนี้แทบไม่มีใครรู้จักเลย\nจนผกก.ต้องออกมาตัดพ้อ (ไม่ชอบวิธีนี้เท่าไหร่ ถึงจะได้ผลก็เถอะ)\nบอกตรงๆเลยว่า อยากอุดหนุนหนังไทย และคาดหวังไว้ในระดับกลางๆ จนทำใจไว้ว่าน่าจะเป็นหนังไทยเกรดบีบ้านๆ แต่ผิดคาด...\n\nหนังทำดีมาก!\n\nโดยปกติเป็นคนชอบหนังที่ตั้งใจทำอยู่แล้ว คือ ต้องไม่มักง่าย ยกตัวอย่างเช่น พระเอกมีแผล ยังมีร่องรอย อาการบาดเจ็บให้เห็นอยู่\nไม่ใช่ว่าฉากต่อไปออกมาเดินคล่องปร๋อเหมือนกลับน้ำพุได้รับการHealเรียบร้อยแล้วอะไรแบบนั้น\n\nฉากท้องเรื่องถ่ายทำที่อัมพวา ถ่ายทำดี สวยมาก\n\nพระเอก - หน้าตาเหมือนดอนนี่เยนจริงๆ เคยอ่านมาว่าเป็นศิษย์น้องของโทนี่จา\nชอบการผูกคิวบู๊เข้ากับท่าโขนหนุมาน ทำให้กลายท่าต่อสู้ที่เนียนตาเลยทีเดียว\n\n\n\nนางเอก - หน้าตา คิวบู๊และการแสดงดีมาก หายากนะ ที่จะได้ครบทั้งสามองค์ประกอบนี้\nถึงหนังจะเจ๊ง แต่คิดว่าไปรอดในวงการบันเทิงแน่ (หวังว่าอย่างนั้น)\n// นางเอกคือคนที่แสดงเป็นสมหญิงในระเบิดเถิดเทิงนั่นเอง\n\n\n\nเนื้อเรื่องขมวดปมอดีตของพระเอกเข้าไปตามสูตรสำเร็จ มีการแทรกความเป็นไทยไว้เล็กน้อย ไม่ถึงกับเลี่ยน\nแต่ชอบตรงที่มีTie-in ไม่เหมือนใคร ไม่ใช่เครื่องดื่มหรือโทรศัพท์มือถือ แต่เป็น ยานัตถุ์หมอมี และเบอร์ฉุกเฉิน 1669 (คัลต์ว่ะ)\n\nจุดด้อยของเรื่องการเดินเรื่องที่ดูไม่ลื่นไหล แถมหนังยาวจนไม่กระชับ พระเอกแสดงแข็ง แต่ทั้งหมดก็ถูกกลบด้วยฉากต่อสู้ระห่ำตั้งแต่ต้นเรื่องจนจบ\n\nภูมิใจที่ได้อุดหนุนหนังไทยดีๆเรื่องนี้\n\n\n\n\nปล. ลืมใส่ดาวในCR\n\nแก้ไขข้อความเมื่อ 5 มีนาคม 2559 เวลา 21:57 น."}
