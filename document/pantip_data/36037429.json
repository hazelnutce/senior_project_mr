{"movie_name": "xXx: Return of Xander Cage", "text": "xXx: Return of Xander Cage (ไม่สปอยเนื้อหาสำคัญ)\n.\n“ภาพยนตร์แอคชั่นที่เน้นความมันส์แบบเอ็กซ์ตรีม การฟอร์มทีมและรวมตัวของดาราหลากสัญชาติสามารถสร้างเสน่ห์ในภาคนี้ได้อย่างยอดเยี่ยม”\n.\nภาคต่อเรื่องราวของ Xander Cage (Vin Diesel) อดีตนักกีฬาเอ็กซ์ตรีมผู้ผันตัวมาทำงานให้รัฐบาล ครั้งนี้เขาต้องเผชิญหน้ากับนักรบเดนตายนามว่า Xiang (Donnie Yen) และลูกทีมของเขา เพื่อทวงคืนอาวุธร้ายที่รู้จักกันในนาม \"กล่องของแพนโดล่า\" กำกับภาพยนตร์โดย D.J. Caruso (Eagle Eye (2008) และ I Am Number Four (2011))\n.\nภาคต่อของภาพยนตร์แอคชั่นสุดระห่ำที่ดำเนินเรื่องราวต่อจาก xXx (2002) และ xXx: State of the Union (2005) โดยในภาคนี้หนังยังคงเล่าเรื่องต่อจากภาคก่อนหน้า โดยบอกเล่าถึงเรื่องราวชีวิตของ Xander Cage หนึ่งในมือสังหารทีม xXx ก่อนที่จะได้รับภารกิจสุดระห่ำในภาคนี้ ตัวหนังดึงทีมดาราชื่อดังมามากมายจากทุกมุมโลกไม่ว่าจะเป็น ดอนนี่ เยน (จาก Ip Man), โทนี่ จา (จากองค์บาก และ Fast & Furious 7) , ดีพิกา พาดูโคน (Tamasha), รูบี้ โรส (จาก Orange is The New Black), นีน่า โดเบรฟ (จาก The Vampire Diaries), คริส วู (จาก Somewhere Only We Know) ร่วมด้วย โทนี่ คอลเล็ตต์ (จาก The Sixth Sense) และ ซามูเอล แอล. แจ็คสัน (จาก The Hateful Eight) ซึ่งแต่ละฉากแอคชั่นยังคงซึ่งความมันส์ บ้าระห่ำ และชวนลุ้นระทึกไม่แพ้สองภาคก่อนหน้า แม้ว่าด้านเนื้อหาอาจเดินตามขนบของหนังแอคชั่นภาคต่ออยู่บ้าง แต่ในด้านความมันส์และบู้ระห่ำอันเป็นเอกลักษณ์ของภาพยนตร์ชุดนี้ยังคงอัดแน่นไว้อย่างเต็มเปี่ยมครับ\n.\nคะแนนความชอบ : 7.5/10\n\n\nแก้ไขข้อความเมื่อ 22 มกราคม เวลา 20:27 น."}
