{"movie_name": "Dracula Untold", "text": "Dracula Untold 6.5/10\n\nภาพสวย เรื่องเดิมๆ ไม่มีอะไรตื่นเต้น\n\nTrailer\nhttps://www.youtube.com/watch?v=_2aWqecTTuE\n\n\n\n\nหนังแดรกคูล่า มารีเมคใหม่ เป็นเรื่องราวของผู้ปกครองเมืองที่เสียสละและทำทุกวิถีทาง กระทั่งยอมให้กับอำนาจมืด เพื่อรักษาผู้คนของตัวเองเอาไว้\nถ้ามีความรู้เกี่ยวกับประวัติแดรกคูล่าจะดีมากครับ หนังเกริ่นมานิดหน่อย (แต่ผมไม่รู้ 555)\nเนื้อเรื่องเป็นไปตาม Trailer ไม่หลุดมากครับ\n\nหนังดำเนินเรื่องเรื่อยๆ ครับ โทนภาพให้อารมณ์ต่อเนื่อง แต่มีนิ่งนาน มีเกือบหลับไปบ้าง ... (นิ่งเกิน) โดยรวมแล้วผมว่าไม่ค่อยหนุกอ่ะครับ ไม่ได้มีฉากที่เกินความคาดหวัง คาดเดาได้ จะซึ้งก็ไม่ซึ้ง บางช่วงบางตอนก็มีความไม่สมเหตุสมผลอยู่เยอะ ประมาณว่าตัวร้ายตายช้านิดนึง พระเอกโดนแล้วตายยากหน่อย\n\nภาพจะมืดๆนิดนึง แนวๆ Underworld, Frankenstein แต่เอฟเฟค CG แต่งหน้า ทำได้น่าดูมากครับ ไม่เสียชื่อ legendary\n\n\n\nผิดหวังเรื่องนักแสดง อาจจะคาดหวังมากไปจาก Trailer ด้วยอ่ะครับ\nLuke Evans เกือบเอาไม่อยู่ ดาราคนอื่นไม่ได้มีความน่าสนใจเท่าไหร่เลย ส่วนตัวคิดว่า Diane Kruger จาก Troy น่าจะเหมาะกับตัวนำฝ่ายหญิงบทแนวนี้มากกว่า บอกเลยว่านักแสดงหลายๆคนทำให้อารมณ์หนังขาดตอนไป\n\nถ้าทำภาคต่อผมว่า ต้องมีอะไรมากกว่านี้นะ ทั้งนักแสดงและพลอตเรื่อง\n\n\n\nข้อคิดที่ได้จากเรื่อง\nดูแล้วทำให้ผมคิดถึงคำที่บอกว่า \"อย่ามองคนจากภายนอก อย่าอ่านหนังสือจากปก\"\nร้อยทั้งร้อยครับ (ผมด้วย) ก็อ่านจากปกก่อนทั้งนั้น แต่ประสบการณ์จะทำให้เรารู้ว่าปกหนังสือแต่ละเล่มต่างกันยังไง\n\nมีความสุขกับการชมภาพยนตร์นะครับ\n\n------------------------------------------------------------------------------------------------------------------------------\nดูหนังแล้วย้อนดูตัวเรา ^____^\nTony Freeman\n"}
