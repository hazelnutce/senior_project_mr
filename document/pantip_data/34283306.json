{"movie_name": "รีวิวหนังเรื่อง Sicario", "text": "ให้ 7.5/10 หนัง Action-Crime เรื่องราวของ FBI สาวที่อาสาเข้าร่วมภารกิจทลายแก๊งค้ายาที่มีอิทธิพลในแม็กซิโก ผลงานกำกับของ Denis Villeneuve จาก Prisoner (2013) และ Enemy (2013)\n\nหนังเรื่องนี้ถูกเสนอเข้าชิงรางวัล Palme d'Or ในเทศกาลหนังเมืองคานส์ที่ผ่านมา แม้จะไม่ได้รางวัลแต่ก็ได้รับกระแสคำชมมากมาย ด้วยส่วนตัวที่เป็นผู้หญิง หนังที่เป็นแนวผู้ชายจ๋าอย่างเรื่องนี้ในตอนแรกที่ชม Trailer บอกตามตรงว่าไม่มีความอยากดูเลย แต่ด้วยความอยากรู้อยากเห็นจึงไปชม และพบว่ามันสนุกดีทีเดียว และด้วยพื้นฐานที่เป็นผู้หญิงจึงชอบเรื่องนี้น้อยกว่าผู้ชาย แต่บอกเลยว่าสำหรับคุณผู้ชายแล้ว Sicario คือหนังที่ตอบโจทย์มากๆ เพราะมันคือหนังที่แมนๆและ เท่พอสมควร\n\nสิ่งที่เจ๋งของหนังเรื่องนี้คือ การที่ผู้ชมจะไม่รู้อะไรเลยว่าเรื่องจะดำเนินไปในแนวทางไหนต่อไปพร้อมๆกับตัวละครหลัก เพราะในเรื่องตัวละครหลักก็ไม่ได้รู้อะไรไปมากกว่าผู้ชมเลย เราจะสับสน งง และคิดไปพร้อมกับตัวละครหลักในการตัดสินใจระหว่างสิ่งที่ถูกต้อง กฎหมาย ศีลธรรม สิ่งที่ควรทำ หรือการเอาชีวิตรอด ในบรรยากาศแบบอึนๆ แห้งแล้งๆหน่อย หนังมีแฝงความดิบไว้เล็กน้อย แอคชั่นไม่ถึงขั้นบ้าระห่ำแบบหนังแอคชั่นแมสๆ (ตลาด) ทั่วไป แต่ก็ให้ความรู้สึกที่คมและสะใจ\n\nส่วนตัวคิดว่าถ้าหนังทำให้ดิบกว่านี้อีกน่าจะสะใจดี สิ่งที่ไม่ค่อยชอบในหนังเรื่องนี้ (ไม่เกี่ยวกับหนัง แต่ส่วนตัวล้วนๆ) คือส่วนตัวแอบรำคาญความคิดที่ซื่อตรงเกินไปของตัวละครแค่นั้นเองค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
