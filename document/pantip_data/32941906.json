{"movie_name": "สิ่งเล็กเล็กที่น่าร็อก APP LOVE (2557)", "text": "REVIEW สิ่งเล็กเล็กที่น่าร็อก APP LOVE (2557)\n\nสิ่งที่น่าเสียดายที่สุดของหนังเรื่องนี้ก็คือการหยิบประเด็นเรื่อง \"เพศ\" เอามาเป็นโจทย์หลักที่ว่าด้วยเด็กหนุ่มที่ไม่อยากไปเรียนเตรียมทหารเลยแอ๊บเป็นตุ้ด โดยการไปขอร้องฝึกการเป็นกะเทยน้อยหอยสังข์เป็นคุณป้าที่เป็นร๊อคเกอรข้างบ้าน\n\nปัญหาสำคัญคือหนังไม่สามารถลงลึกไปถึงประเด็นเรื่องการสำรวจความว้าวุ่นในช่วงจังหวะวัยแห่งความสับสนนี้เลย มิหนำซ้ำประด็นเรื่อง เพศที่อาจจะไปได้ไกลถึงขั้นความรักของ \"ตุ้ดกับผู้หญิง\" มีวิถีทางเป็นไปได้หรือไม่ หนังก็เลือกจะหักคอตัวเองแล้วใช้วิธีเข้าบทสรุปได้อย่างน่าละอายยิ่งนัก\n\nความประดักประเดิดด้านการควบคุมการแสดง (ที่เรียกได้ว่า \"ใหญ่ในระดับระเบิดปรมาณู\" ของนักแสดงนั้นก็ยิ่งทำให้หนังถูกลดทอนความน่าเชื่อถือเข้าไปอีก ยังไม่รวมไปถึงการ \"ตัดต่อ\" ที่เรียกได้ว่า \"หายนะ\" เข้าขั้น (สังเกตดีๆว่าฉากไคลแมกซ์ตรงเวทีประกวด) มีฉากกล้อง 2 ดอลลี่เข้าออกหลุดเข้ามาในเฟรมซะอย่างนั้น!!!\n\nไม่อยากจะพูดอะไรมาก คือมันมีอะไรที่น่าสนใจอยู่ในบท อยู่ในการแสดงของบางคน แต่ทุกอย่างพังทลายด้วย \"เทคนิคในการกำกับภาพยนตร์\" จริงๆครับ\n\nอ่านรีวิวอื่นๆเพิ่มเติมได้ที่ https://www.facebook.com/EntertainmentBite\n"}
