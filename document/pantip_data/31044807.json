{"movie_name": "คู่กรรม 2013 (ณเดชน์ &amp; ริชชี่)", "text": "1 ดูแล้วเข้าใจว่า ผกก/ผู้สร้าง ตั้งใจเจาะกลุ่มเป้าหมายคนดูไปที่วัยรุ่น โดยเฉพาะวัยรุ่นผู้หญิง (วัยรุ่นชายคงสนใจแนวอื่นมากกว่ามั้ง)\n\n2 ดังนั้นความขรึมขลัง อะไรต่างๆ ก็ละไว้ แล้วหันมาเน้น \"สไตล์\" แบบวัยรุ่นเพื่อตอบโจทย์ในข้อที่ 1\n\n3 สไตล์ที่ว่า แสดงออกผ่านเสื้อผ้า หน้าผม บทพูด ถ้าตัดฉากย้อนยุคออก นี่ก็หนังวัยรุ่นดีๆ นี่เอง\n\n4 ปัญหามันอยู่ที่ว่า แม้ว่า \"สไตล์\" หรือ \"รูปแบบ\" มันเป็นแนววัยรุ่น แต่เนื้อเรื่องมันก็คล้ายๆ เดิม อันนี้อาจจะไม่เร้าใจวัยรุ่นเขาแล้วมั้ง ในขณะเดียวกันตัวรูปแบบหรือสไตล์ แบบนี้ ก็ทำให้คนที่ไม่ใช่วัยรุ่นพลอยหงุดหงิดไปด้วย ก็เหมือนที่หลายๆ คนบ่นแหละครับ\n\n5 ขอชมว่าโปรดักชั่นลงทุนทำดี และทำออกมาสวย แต่จะสมจริงตามประวัติศาสตร์หรือไม่ วางไว้ก่อนเพราะเหมือนเขาจะไม่แคร์เท่าไหร่ (ฮา) เช่น เสื้อผ้าน้องอังฯ หรือวนัส นี่แนวได้ถ้วยมั่กๆ ไอ้ตรงจุดนี้ พอดีผมทำใจมาได้ก่อนแล้ว ว่าเขาจะไม่แคร์ เลยเอาไม่แคร์ก็ไม่แคร์ ก็ดูมันไปทั้ง ๆ ที่ไม่แคร์นี่หละวะ ก็เออ พอได้นะทำได้ดี (ในแบบแนวๆของเขา)\n\n6 การแสดง โกโบริ ผ่าน ตัวประกอบก็ยังผ่านเอ้า (พอดีไม่ค่อยชอบการแสดงแบบ \"เยอะๆ\" ก็เลยพอรับได้กับตัวประกอบทั้งหลาย) ทีนี้มาถึง นางเอก ที่เขาร่ำลือกันว่า \"แข็งโป๊ก\" ก็อือ แข็งจริงไรจริง (ฮา) และบทพูด เครื่องแต่งกาย ฯลฯ ก็ส่งให้เธอ \"แนว\" จริงๆ แต่ถ้าทำใจได้กับเรื่องนี้ และชอบงานแสดงแบบน้อยๆ นิ่งๆ ก็....เกือบผ่าน คือเข้าใจว่า ผู้กำกับกะว่าให้เธอเป็นแนวนิ่งๆ น้อยๆ (ไม่ต้องฟูมฟายเยอะแบบละครหลังข่าว) แต่อันนี้มันก็เกินไปนิดนึง อย่างน้อย แววตา สีหน้า มันก็ต้องมาบ้าง ก็เป็นกรรมของณเดชน์จริงๆ ที่ได้เธอมาเป็น \"คู่กรรม\" (ฮา)\n\n7 จากทั้งหมดทั้งปวง ก็เลยทำให้หนัง \"พลาดเป้า\" ไปมั้ง ทั้งกลุ่มผู้ชมวัยรุ่นหญิง ก็คงเฉยๆ กับพลอตแบบนี้ ทั้งตัว \"สไตล์\" ก็ทำให้กลุ่มคุณน้าๆ อาๆ ป้าๆ ลุงๆ ดูแล้วก็คงส่ายหัว\n\n\nสรุปสุดท้าย ยังไงก็ชื่นชมกับความ \"กล้า\" ของผู้กำกับนะ แม้ว่าสำหรับผมมันจะออกมาแป้กๆ ก็ตาม (ฮา) อันนี้ก็รอคุณเรียวแกแก้มือในเรื่องหน้าแล้วกัน \"เลาจะลอว์นายนะเรียว\"\n"}
