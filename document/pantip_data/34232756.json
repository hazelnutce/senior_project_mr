{"movie_name": "รีวิว Cooties หนังที่มีซอมบี้เป็นเด็กทั้งหมด", "text": "ให้ 7/10 หนังซอมบี้คอมเมดี้ เรื่องราวของเด็กประถมคนหนึ่งที่ได้กินนักเก็ตไก่เข้าไปแล้วได้กลายร่างเป็นซอมบี้ แพร่เชื้อให้กับเด็กคนอื่นๆ เหล่าคุณครูจึงต้องรวมตัวกันเพื่อเอาชีวิตรอดออกจากโรงเรียน เขียนบทโดยผู้เขียนบทเรื่อง Saw (2004), Insidious (2010) และ ซีรีส์ Glee\n\nนี่คงจะเป็นหนังเรื่องแรกที่มีซอมบี้ทั้งหมดเป็นเด็ก แถมยังเป็นซอมบี้ที่โหดและรู้เรื่องเยอะพอสมควร ซึ่งในหลายๆจังหวะก็น่ากลัวไม่แพ้ซอมบี้ที่เป็นผู้ใหญ่ในหนังเรื่องอื่นๆเลย ทั้งนี้ทั้งนั้นหนังถือว่าสนุกและเกรียนไช้ได้เลย แม้จะมีบางช่วงที่ตัวละครทำอะไรที่ดูไม่ค่อยฉลาดไปหน่อยก็ตาม แต่ก็ได้ยินเสียงคนในโรงหัวเราะกันทั้งเรื่อง\n\nส่วนที่ชอบที่สุดน่าจะเป็นตอนเริ่มเรื่อง 10 นาทีแรก ที่เล่าขึ้นมาถึงขั้นตอนการทำนักเก็ต ที่ถือว่าเป็นการเปิดตัวล้อเลียนที่เจ๋งอยู่สมควร ทำให้นึกถึงเมื่อหลายปีที่แล้วที่มีคนทำสารคดีออกมาตีแผ่ที่มาของการเป็นแมคนักเก็ตที่ทำมาจากลูกเจี๊ยบหลายๆตัวบดรวมกันเลยหละค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
