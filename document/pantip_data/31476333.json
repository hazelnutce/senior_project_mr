{"movie_name": "Lone Survivor", "text": "เพิ่งรู้ว่าเรื่องนี้สร้างจากเรื่องจริงก็ตอนเปิดหนังดูเนี่ยแหละ อยากดูเพราะพี่มาร์ค วอลเบิร์ก คนเดียวเลย ซึ่งต้องบอกเลยว่า พี่มาร์ค เหมาะมากๆๆๆกับบทแบบนี้ กี่เรื่องๆ ก็รู้สึกเชื่อและชอบมากอ่ะ\n\nหนังเล่าถึงหน่วยซีลได้ละเอียด พอที่คนดูจะรู้สึกทึ่งในความอึดทรหดกล้าตายของหน่วยนี้เลยละ แค่ฝึกซ้อมก็เสี่ยงตายพอแล้ว พอสอบผ่านยังต้องไปทำภารกิจเสี่ยงตายอีก โอ้ สุดยอด\n\nในยุคที่หนังแอ๊คชั่นยิงสนั่น จะใช้มุมกล้องที่แปลกใหม่ พิสดารและทำให้คนดูมีอารมณ์ร่วมได้มากยิ่งขึ้น แต่เรื่องนี้กลับใช้มุมกล้องแบบธรรมดา ไม่หวือหวาอะไร ตัดต่อก็ธรรมดา \"แต่\" ลุ้นโคตรเลยละคุณเอ๋ย เกร็งจนมือหงิก จิกแขนไปตอนไหนก็ไม่รู้ตัว รับประกันได้ว่า คนดูจะต้องร้อง \"อู๊ยยย\" ในใจแน่นอน ประมาณว่า เจ็บแทน\n\nหนังเรื่องนี้ไม่มีช่วงยืดเยื้อเกินความจำเป็นเลย ปูเรื่องพอเหมาะแล้วก็ซัดกันอย่างเดียวจนจบ บางคนอาจจะพูดด้วยซ็ำว่า \"หนังสร้างภาพของเมกาอีกแล้ว\" ซึ่งใครดูก็คงคิดไปทางนั้นได้ เพียงแต่มันมาจากเหตุการณ์จริงซะส่วนใหญ่ แล้วมันก็มีบางสิ่งในหนังที่ผมว่า \"มันดีและควรค่าแก่การทำออกมาเป็นหนัง\" นะ\n\nทุกครั้งที่เวลาดูหนังแนวทหาร ยิ่งเป็นทหารอเมริกา สิ่งที่รู้สึกได้คือ พวกเค้าคือพี่น้องเพื่อนแท้กันอย่างสุดๆ ไม่มีทิ้งกัน ช่วยกันแบบตายแทนกันได้ และในหนังเรื่องนี้ก็ทำออกมาได้ดีมาก ถึงแม้จะไม่เยอะ แต่ก็มาถูกที่ถูกเวลา บางฉากนี้เล่นเอาซึ้งสุดๆ\n\nสรุปเป็นหนังที่ดูได้ไม่น่าเบื่อเลยแม้แต่นิดตั้งแต่ต้นยันจบ เนื้อเรื่องน่าติดตาม(สำหรับคนไม่รู้เรื่องจิงมาก่อน) เอฟเฟคการโดนยิงปืนสมจริงมาก การแสดงก็ดี โดยรวมแล้วถ้าอยากดูแอ๊คชั่นมันๆ ลุ้นๆ ก็ไม่ควรพลาดหนังพี่มาร์คเรื่องนี้นะครับ\n\n\nปล. ดูจบแล้วเข้าใจคำว่า ท.ทหารอดทน เลยละ ฮ่าๆ\n\n"}
