{"movie_name": "มอ 6/5 ปากหมา ท้าผี", "text": "พอดีได้ไปดูรอบแฟนคลับ วันอังคารที่ผ่านมาที่ SFX เซ็นทรัลลาดพร้าว\nพี่พจน์ อานนท์ เทคแคร์ดี คนมาให้กำลังใจเต็มโรงเลย มาพูดถึงหนังกันครับ\n\nม.6/5 ปากหมาท้าผี\nเป็นหนังผีวัยรุ่นคัลล์สไตล์ พจน์ อานนท์ ซึ่งเหมือนยกตัวละครเด็กหอจาก หอแต๋วแตก มาเล่นบทนำ\nแต่เป็นเด็กนักเรียนนักแสดงหน้าใหม่ ซึ่งการแสดงทำได้ดี โดยเฉพาะตัวละครหลักอย่าง นิค\nสิ่งที่น่าชื่นชมคือ การถ่ายทำใน ระบบ 3D มีมิติลึก พุ่งเข้าหาคน กว่างานหนังไทยของค่ายอื่น\nบรรยากาศหนังหลอนๆ แต่คมชัด ไม่มืดตึ๊บจนมองไม่เห็นอะไร\nองค์ประกอบโปรดั๊กชั่นสวยเหมือนงานที่ผ่านๆมา ของ พจน์ อานนท์\nส่วนตัวชอบการแสดงของ เมย์ ภัทรวรินทร์ เล่นได้น่ากลัวเหมือนครูจริงๆ\nความตลก คือมีฮาๆ เกรียนๆ มุกป๋าหมากกันไป ตามสไตล์หนังวัยรุ่นวัยมัธยม\nแต่หนังก็เน้นดราม่าเรื่องราวระหว่าง ครู-นักเรียน สะท้อนสังคมไทยในปัจจุบันด้วย\nส่วนตัวคิดว่าเป็นหนังที่น่าพึงพอใจเลยทีเดียว แนะนำไปพิสูจน์กันแบบ 3D ครับ\nเรื่องนี้เด็กๆดูได้สบาย ไม่มีฉากหวือหวาทางเพศแน่นอน\n3 ตุลาคมนี้ ทุกโรงครับ\n\n"}
