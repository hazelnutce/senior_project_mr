{"movie_name": "Manchester by the Sea", "text": "Manchester by the Sea (ไม่สปอยล์เนื้อหาสำคัญ)\n.\nเรื่องราวของครอบครัวแชนด์เลอร์ที่บอกเล่าเนื้อหาผ่าน ลี (Casey Affleck) หลังจากที่เขาต้องสูญเสียพี่ชายไปเขาจึงต้องเป็นคนอุปการะเลี้ยงดูหลานชายวัยรุ่น ซ้ำร้ายยังต้องเผชิญหน้ากับเรื่องราวในอดีตและเหตุการณ์ที่เคยอย่าร้างกับอดีตภรรยาภายในชุมชนที่เขาได้เกิดและเติบโตมา กำกับภาพยนตร์โดย Kenneth Lonergan (You Can Count on Me (2000))\n.\nภาพยนตร์ดราม่าที่บอกเล่าโศกนาฏกรรมได้อย่างละเมียดละไม เรียบง่าย แต่ลุ่มลึกไปด้วยความเจ็บปวด ตัวหนังคว้ารางวัลจากเวทีต่างๆมามากมายหลายรางวัล อีกทั้งยังเข้าชิง Oscar ถึง 6 สาขาอีกด้วย การบอกเล่าเรื่องราวทั้งหมดผ่านตัวละครหลักมีความเป็นธรรมชาติ ค่อนข้างคลุมเครือในช่วงต้นถึงการกระทำของตัวละครทั้งหมด ก่อนจะค่อยๆเผยถึงเหตุผลทั้งหมดที่ตัวละครได้กระทำไป การบอกเล่าเนื้อหาที่คล้ายคลึงกับสารคดีการติดตามชีวิตของคนๆหนึ่ง ผ่านลำดับเหตุการณ์ที่เผยถึงปมในจิตใจของตัวละครทำให้ตัวหนังนั้นมีความเรียบง่ายแต่สะท้อนถึงเรื่องราวหลายๆด้านได้อย่างรุนแรงไม่ว่าจะเป็น ปัญหาครอบครัว ข้อจำกัดด้านความสัมพันธ์ และการต่อสู้กับปัญหาชีวิตที่อาจขึ้นได้กับใครทุกคน ซึ่งบทบาทการแสดงของตัวละครหลักแต่ละตัว สามารถขับกล่อมเรื่องราวทั้งหมดนี้ได้อย่างลุ่มลึก สมจริง และเจ็บปวดถึงก้นบึ้งของหัวใจ\n.\nระดับความชอบ : 7.5/10\n\n\nแก้ไขข้อความเมื่อ 14 กุมภาพันธ์ เวลา 01:10 น."}
