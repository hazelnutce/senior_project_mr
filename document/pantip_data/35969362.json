{"movie_name": "จำเนียร วิเวียน โตมร", "text": "รีวิว : จำเนียร วิเวียน โตมร [หนังแทบไม่มีเนื้อหาอะไรเลย 555555]\n***No Spoil เนื้อหานอกตัวอย่าง\n\nเป็นเรื่องที่ได้ดูตัวอย่างหนังแล้วนั่งคิ้วขมวด..\nเอ่อ นี่หนังตลกใช่ไหม ? ทำไมตัวอย่างไม่ขำเลย ?\nไม่ได้มีความรู้สึกอยากดูเลยแม้แต่นิดเดียว\nแต่แม่อยากดูเลยไปดูด้วย 5555\n\nความยาวหนังเกือบ 2 ชั่วโมง\nแต่เนื้อหาจริงๆน้อยมากๆๆๆ\nแต่ยัดความตลก ความฮา มุกมาเต็ม\nยิงรัวๆ ชนิดที่ว่า \"มันต้องโดนสักมุกแหละวะ\"\n\nแล้วมันก็ได้ผล..\nโดยภาพรวมตลกใช้ได้เลย ขำกันตลอดทั้งโรง\nและไม่ใช่มุกตลกสกปรกต่ำๆทั่วไป\n\nตลกด้วยบุคลิกกวนทีนๆของพระเอกทั้งสอง\nและการเอา \"ชมพู่\" มาทำอะไรบ้าๆแบบนี้ 5555\n(แต่ก็ยังคงความสวยเอาไว้เหมือนเดิม..)\n\n\nเรื่องนี้เป็นเรื่องเกี่ยวกับสาวนางหนึ่ง \"วิเวียร\"\nซึ่งอยากมี \"คู่ครอง\" กับเขาบ้าง\nเลยไปขอพรที่วัด แต่ดันได้มาพร้อมกันถึง 2 คน !!\nแถมดันเป็นนักเลง \"แก๊งขาลอย\" ที่คอยรีดไถชาวบ้าน\nเรื่องวุ่นๆทั้งหมดเลยเกิดขึ้น...\n\nแต่สุดท้าย \"วิเวียร\" จะเลือกใคร\nไม่เลือกใครเลย ? หรืออยู่กินมันทั้งสามคนเลย ?\nก็ไปติดตามกันในโรงเอาเองนะจ๊ะ..\n\n.\n.\n.\n\nคำแนะนำก่อนตัดสินใจเข้าไปดู\nอย่าได้คาดหวังแก่นสารใดๆ จากหนังเรื่องนี้ 5555+\nความสมจริง และสมเหตุสมผล ตัดทิ้งไปได้เลย\n\nถ้าใครเป็นคนซีเรียสกับชีวิต\nและเส้นลึกมากๆ ชอบดูหนังเนื้อหาดีๆ\nทุ่มทุนสร้างฉาก เอฟเฟคสวยๆ\nหนังเรื่องนี้ไม่เหมาะกับคุณ\n\nทำสมองให้โล่ง และปล่อยอารมณ์\nให้ไปสู่ความเวิ้งว้างอันไกลโพ้น\nแล้วคุณจะสนุกกับมัน\n\nสรุปว่า.... ชอบครับ\nแม้จะได้ไม่ดีเท่าหนังแนวนี้ของฝรั่งเขา\nเพราะบทกลวงมาก แต่ก็ดูสนุกไปกับหนังได้ ^_______^\n\n#ไม่ใช่นักวิจารณ์\n#ก็แค่คนชอบดูหนัง\n#รสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n\n\n"}
