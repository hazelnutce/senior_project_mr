{"movie_name": "King Arthur: Legend of the Sword", "text": "King Arthur: Legend of the Sword (ไม่สปอยล์เนื้อหาสำคัญ)\n.\nเรื่องราวชีวิตของชีวิตของ อาเธอร์ ผู้กำพร้าพ่อและแม่หลังจากที่พวกเขาถูกสังหารเพื่อช่วงชิงบัลลังก์ เขาเติบโตด้วยความยากลำบากในตรอกเล็กๆของเมือง แต่เมื่ออาเธอร์สามารถดึงดาบเอกซ์แคลิเบอร์ขึ้นมาจากโขดหินปริศนาได้ ชีวิตของเขาและผู้คนทั้งหมดจึงเปลี่ยนไปตลอดกาล กำกับภาพยนตร์โดย Guy Ritchie (Sherlock Holmes (2009) และ The Man from U.N.C.L.E. (2015))\n.\nลืมความเป็น King Arthur ในรูปแบบเวอร์ชั่นเก่าๆที่เคยผ่านตามาได้เลย เพราะ King Arthur ในแบบฉบับของ Guy Ritchie นี้เป็นอะไรที่แปลกตาและจัดจ้านมากๆ ตัวหนังบอกเล่าเรื่องราวทั้งหมดในรูปแบบของเรื่องราวชีวิตการผจญภัยและการต่อสู้แอคชั่นแฟนตาซีสุดอลังการ ผ่านเนื้อหาที่เต็มไปด้วยความขมขื่น ความกระหาย และแม่มดภูติผีปีศาจ ด้วยลายเซ็นอันเป็นเอกลักษณ์ของ Guy Ritchie ทำให้การนำเสนอเรื่องราวเหล่านี้ทำได้ตื่นตาและฉวัดเฉวียง อย่างคาแรคเตอร์ตัวละครที่ยียวนกวนฮา และฉากแอคชั่นที่ระทึกตื่นตาตื่นใจ ทุกๆฉากการต่อสู้ในเรื่องนั้นอัดแน่นไปด้วยงานภาพ CG สุดตระการตา ผ่านมุมกล้องที่มีการใช้ลูกเล่นดังเช่นหนังซุปเปอร์ฮีโร่ และผสานด้วยดนตรีประกอบสุดระทึกที่ปลุกปั่นอะดรีนาลีนผู้ชมให้สูบฉีด จนอาจทำให้ผู้ชมอยากจะลุกขึ้นกำดาบและร่วมรบเคียงข้างกับกษัตริย์อาเธอร์ในจังหวะนั้นกันเลยทีเดียว\n.\nคะแนนความชอบ : 9/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
