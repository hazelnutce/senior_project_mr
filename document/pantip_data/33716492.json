{"movie_name": "San Andreas", "text": "นี่คือหนังแผ่นดินไหวแผ่นดินแยกที่ทำให้รู้ว่าหนังมหันตภัยยังไม่หายไปจากโลกฮอลลีวูด ‘San Andreas’ คือรอยเลื่อนขนาดใหญ่ที่อยู่ใต้เมืองสำคัญอย่างแอลเอ แคลิฟอร์เนีย\n\nพล็อตเรื่องหลักนั้นเจาะจงไปที่ครอบครัวๆ หนึ่ง ที่มีเรย์ พ่อนักผจญเพลิงผู้มีปม เขาเคยเสียลูกสาวคนเล็กจนกลายเป็นปมขัดแย้งทำให้ต้องเลิกร้างกับเอ็มม่า ที่กำลังจะได้สามีคนใหม่เป็นหนุ่มหล่อรวยอย่าง แดเนียล ริดดิค แต่ก็ยังพอมีกาวใจที่พอจะช่วยอะไรได้บ้างอย่างเบลค สาวน้อยอกโตที่เรย์รักสุดหัวใจ\n\nในวันที่เขากำลังจะได้พักก็ดูเหมือนเขาจะได้ภารกิจใหม่ คือ การไล่ช่วยเหลือคนในครอบครัวทีละคนๆ ให้รอดพ้นจากแผ่นดินไหวอันเกิดจากรอยเลื่อนซานแอนเดรสที่สร้างแรงสั่นสะเทือนระดับสูงสุดเป็นประวัติการณ์เท่าที่มีการจดบันทึกไว้\n\n\n\nระทึกใจกับฉากแผ่นดินไหวขนาดมหึมา ส่งเสริมความสมจริงด้วยงานภาพซีจีที่ค่อนข้างเนียนตา แต่พล็อตดราม่าครอบครัวน่าจะเห็นจนชินตา จึงไม่มีอะไรซับซ้อน เดาเรื่องได้ตั้งแต่ต้นจนจบ\n\nความน่าสนใจหลักๆ จึงตกไปอยู่ที่การลุ้นระทึกหนีตายของพระเอกเก่งเวอร์ เดอะร็อค กับลูกสาวทรงโต ที่ต้องร้องโอ้โฮในใจทุกครั้งที่เธอวิ่ง\n\nคะแนนมันจึงออกมาอย่างที่เห็นนี่แหละ!\n\nSan Andreas | http://bit.ly/1HyypZv\n"}
