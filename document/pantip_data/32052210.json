{"movie_name": "รีวิวหนังเรื่อง Enemy", "text": "Enemy\n\nให้ 8/10 หนัง Thriller ผลงานกำกับของ Denis Villeneuve จากเรื่อง Prisoners (2013) เรื่องราวของ Adam Bell (Jake Gyllenhaal) ศาสตราจารย์หนุ่มที่วันหนึ่งเช่าหนังมาดูแล้วค้นพบว่าดาราคนหนึ่งในหนังหน้าตาเหมือนเขาทุกอย่าง เขาจึงสืบค้นประวัติและออกตามหาดาราคนนั้น\n\nเป็นหนังที่ต้องใช้สติและความคิดในการประติดประต่อเรื่องราวต่างๆเข้าด้วยกัน เพราะเนื้อเรื่องค่อนข้างซับซ้อนและกดดันเล็กๆ แต่น่าติดตาม หนังเล่นกับความสงสัยอยากรู้อยากเห็นของคนดู ซึ่งก็เดาเนื้อเรื่องไม่ออกว่าเรื่องจะไปในทิศทางไหนต่อไป แถมมีการหลอกคนดูให้เหมือนจะเข้าใจถูกแล้ว แต่ก็ต้องรู้สึกว่าที่เข้าใจมาทั้งหมดมันผิดทางและเขวไป เมื่อดูจบออกมาจากโรงถึงกับต้องรวบรวบและเรียบเรียงความเข้าใจกันใหม่เลยทีเดียว แต่จะบอกอะไรให้ว่า key word ของหนังเรื่องนี้อยู่ที่คำที่เขียนขึ้นมาบนจอตอนเริ่มเรื่อง และคำที่พระเอกพูดซ้ำใน 10 นาทีแรกค่ะ สำคัญมากๆค่ะถ้าเข้าใจก็จะจับประเด็นของหนังทั้งเรื่องได้\n\nหนังมีสัญลักษณ์ให้ตีความด้วย แต่ถ้าตีไม่ออกก็ยังพอดูรู้เรื่องค่ะ หนังใช้สีและแสงในการเล่าได้ดีแต่ทั้งเรื่องจะค่อนข้างมืดนะคะ ชอบดนตรีประกอบฟังดูน่าสนใจดีเข้ากับจังหวะการดำเนินเรื่อง Jake Gyllenhaal แสดงได้ดีเอาหนังทั้งเรื่องอยู่เลย หนังไม่น่าจะเหมาะกับคนที่ชอบดูหนังเพื่อความผ่อนคลายและไม่ต้องคิดเยอะค่ะ เข้าโรงวันที่ 15 พค. นี้\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
