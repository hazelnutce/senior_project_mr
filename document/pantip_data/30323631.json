{"movie_name": "ณเดช คู่กรรม", "text": "ได้มีโอกาสไปชมภาพยนตร์คู่กรรมรอบสื่อมา ขอแสดงความเห็นแบบส่วนตัวละกันนะเพราะไม่ใช่นักวิจารณ์\nเรากลางๆ อะไม่ด่า ไม่อวย\n\n  ณเดชน์รับบทโกโบริ ทำให้ผู้ชมอินไปกับตัวละครจริงๆ ถ้าคิดจะไปดู ณเดชน์ขอบอกเลยว่าไม่ผิดหวังแน่นอนจากที่เฉยๆกับผู้ชายคนนี้อาจหลงรักได้โดยไม่รู้ตัวฟันธงส่วนคนที่หลงรักอยู่แล้วถอนตัวไม่ขึ้นชัววว\n  \n   เรื่องภาษาญี่ปุ่นณเดชกินขาดอยู่แล้วแต่อยากพูดถึงเหล่าตัวประกอบที่แสดงเป็นชาวญี่ปุ่นดูแล้วเข้มแข็มสมเป็นทหารดีคำพูดก็เหมือนมากเสมือนได้ดูหนังญี่ปุ่น ต้องยอมรับจริงๆว่าผู้กำกับเก็บรายละเอียดได้ดีมาก\n    \n   ฉากระเบิดบนสะพานพุทธ ชอบที่สุด อลังการได้อารมณ์แบบเต็มๆ ทำให้รู้สึกอยากวิ่งหนีระเบิดด้วย\n\n    การลำดับฉากอาจเร็วไปบ้างแต่ก็แปลกใหม่ไม่ยืดเยื้อ ขนาดเราไม่ได้อ่านนิยายเรื่องคู่กรรม แต่ก็ยังดูแล้วเข้าใจ\n       \n    ฉากเลิฟซีน บอกเลยว่าทั้งอึดอัด ตื่นเต้น และแอบขำเค้าปล้ำกันแบบที่ไม่เคยเจอที่ไหนแน่นอน เป็นอีกฉากที่ประทับใจเลยนะแทบไม่อยากให้จบฉากนี้เลยล่ะ แอบหื่น555\n    \n    ความแปลกของเรื่องนี้อีกอย่างคือบทพูดมักไม่ค่อยมีเท่าไหร่จะสื่อเน้นการกระทำและสายตาของนักแสดงซะมากกว่าแทบไม่ค่อยเห็นในหนังไทย\n  \n   พูดถึงนางเอกกันบ้างเห็นโดนว่าเยอะ แต่ส่วนตัวกลับชอบการสื่อสายตาแบบน้องนะ แต่เราชื่นชนในความพยายามมากๆ เรื่องแรกทำได้ขนาดนี้ ยิ่งฉากจบนี่น้ำตาไหลเลย เรื่องเสียงในหัวนางเอกเป็นเรื่องเดียวที่เราติด แต่พอมาคิดดู หรือว่าผกก.เค้าอยากสื่อว่านางเอกเป็นคนมีอะไรชอบเก็บมั้ง ไม่พูดแต่คิดดังมว๊ากกกก555\n  \n       อีกอย่างที่จะไม่พูดถึงก็ไม่ได้เลยคือ ซาวน์ประกอบ และเพลงประกอบ อิน ซึ้ง ตรึงใจมาก\n\nสรุปเลยละกันว่าคู่กรรม2013 ฉบับภาพยนตร์นี้ถือว่าโอเคนะ ถ้าไปดูแล้วเปิดใจยอมรับการตีความแบบใหม่ที่มีทั้งข้อดีและข้อเสียปนกันไปก็จะดูหนังได้สนุกขึ้น\n\n\nแก้ไขข้อความเมื่อ 2 เมษายน 2556 เวลา 17:14 น."}
