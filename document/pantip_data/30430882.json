{"movie_name": "Iron Man 3", "text": "เป็น 1 ในผู้โชคดี ที่ทางพันทิปเลือกให้ ขอบคุณมา ณ ที่นี้ แต่ไม่ได้ไป\nเพราะติดภาระกระทันหัน +กับลืมว่าต้องมาเช็คกระทู้ตอนช่วงเช้า\nเสียดายมาก ระบบเสียง ATMOS น่าสนใจ บุญมีแต่วาสนาไม่พอซะงั้น\n\nยังดีมีที่สำรอง จากคนใกล้ตัว ทำให้ได้ชมในตอนค่ำ\nเสียดาย เกือบจะได้ดู 2 รอบ ใน 2 ระบบเสียง\nกระทู้จะกลายเป็น รีวิว แบบ แบทเทิ้ลไปเลย อิอิ\n\nมาพูดเรื่อง Iron Man 3 กันดีกว่า\nภาพรวม เป็นหนังที่ดูสนุก มีหลายอารมณ์ตลอดเรื่อง\nทั้งขำ ทั้งซึ้ง ทั้งน่ารัก ทั้งน่าเห็นใจ ทั้งตื่นเต้น แอคชั่นก็มีหลายรูปแบบ\nได้เห็น โทนี่ ที่มีหัวใจในเรื่องความรัก และได้รู้ว่า ทำไมเลือก กวินเน็ต มาเล่นบทเพพเพอร์\nได้เห็นความเก่งของโทนี่ ในเรื่องการต่อสู้ ความสามารถในการใช้หุ่น การสร้างระบบใหม่\nฉากในตัวอย่าง ลับลวงพรางทั้งหมด ฝ่ายการตลาด ตปท. จะว่าไป\nก็ใจกล้าในการหยิบซีนต่างๆมาทำ จงใจให้เข้าใจผิด\nแต่หนังระดับนี้ ตัวอย่างไม่มีความหมาย ยังไงก็ดู แค่ทำให้รู้ว่า เราจะได้เจออะไร\n\nไม่รู้ว่า ชินกับการลำดับการเล่าเรื่องแบบฮอลลีวู้ดรึเปล่า ทำให้เฉยๆไปด้วย\nเนื้อเรื่องคลายปมในตัวเกือบทั้งหมด มีบางอย่างที่สงสัย\nฉากตื่นเต้นที่สุด คือ ฉากเครื่องบิน\nฉากตื่นตาที่สุด คือ กองทัพหุ่นเหล็กหลายสิบตัว\nตอนนั่งดู คิดว่าน่าจะได้เห็นอะไรมันส์ๆ แต่ไม่ตรงกับที่คิดไว้\n\nฉากต่อสู้ที่ใหญ่ที่สุด ก็โอเคครับ ได้เห็นหลายๆอย่างของโทนี่\nส่วนคนที่คุณจะหลงรักในเรื่องนี้ รับรองได้เลยน่าจะเป็นเสียงเดียวกัน\n\nพอดูจบแล้วนั่งคิดว่า โทนี่ไปตะลุยอะไรมาบ้าง กลับรู้สึกว่า เหมือนโทนี่จะเป็นคนเหล็ก\n\nรายได้ น่าจะซัก 300 ล้าน ไม่น่าเกินนี้ คิดว่าหลายคนคงไม่ดูเรื่องนี้ซ้ำ แบบเสียเงิน 2 รอบ\n"}
