{"movie_name": "Mad Max: Fury Road (2015)", "text": "Mad Max : Fury Road จากตัวอย่างหนังที่ไม่เคยคิดจะอยากดู หนังอะไร สกปรก ดิบ เถื่อน แห้งแล้ง ดูแล้วกระหายน้ำแน่ๆ\n\nขอออกตัวก่อนว่าเป็นคนที่ดูหนังแอคชั่นแล้วหลับในโรงประจำ มุกซ้ำๆ จำเจ มันน่าเบื่อในบางครั้ง\nจากกระแสอวยทำให้อยากดูเรื่องนี้ เลยต้องไปพิสูจน์ด้วยตาตัวเอง\n\n\n\n\n\n\nStunning\nหลังจากที่ได้ดูในโรง 3D ต้องขอบบอกเลยว่าเพียงแค่หนังเริ่มฉาย\nหนังมุ่งตรงประเด็นสู่จุดมุ่งหมายของตัวเอง ไม่ต้องเวิ่นเว้อ ไม่ต้องห่วงหน้าพะวงหลัง\nนักแสดงแต่ละคน เล่นถึง เล่นจริง ไม่ราบเรียบ แต่กลับมีมิติน่าค้นหา\nทุกแรงขับเคลื่อนคือความคลุ้มคลั่ง สะกดทุกคนให้ลุ้นระทึกแทบลืมหยุดหายใจ\n\nEpic\nและแน่นอนว่านี่คืองานสร้างมหากาพย์ ที่อยากจะก้มกราบงามๆ แทบเท้าผู้กำกับ George Miller\nแอคชั่นทรงพลังชั้นครู ที่จัดเต็มกว่า 120 นาที ภาคต่อๆไปต้องเป็นหนังที่คนทั่วโลกรอคอยแน่นอน\n\nExtraordinary\nเดี๋ยวก่อน ไม่ได้แค่มาอวยความมันส์เพียงอย่างเดียว ด้านภาพของเรื่องนี้คือดีงามไม่แพ้กัน ทั้งศาสตร์และศิลป์\nเหมือนดูหนังเรื่อง Speed ผสมแอคชั่น The Matrix หนังแอ็คชั่นที่จะตามมาในอนาคตต้องหนาวไปตามๆกัน\nคิดไม่ออกเลยว่า จะทำยังไงให้แอคชั่นมันส์กว่าเรื่องนี้\n\nMUST S.E.E.\nนี่เป็นหนังแอคชั่นที่ครั้งหนึ่งในชีวิตต้องดูให้ได้ ดูจบอะดรีนาลีนหลั่งเหมือนแบกโอ่งวิ่งหนีบ้านไฟไหม้กันเลยทีเดียว\n10! 10! 10!\n\n\nปล. ขอไม่พูดถึงเนื้อเรื่องแล้วกัน เนื้อเรื่องไม่ซับซ้อนแต่ทรงพลัง\nปล.2 อยากปลุกกระแสหนังให้โหมไหม้ดั่งถนนสายโลกันต์\n\n\nแก้ไขข้อความเมื่อ 15 พฤษภาคม 2558 เวลา 14:15 น."}
