{"movie_name": "กาลครั้งหนึ่งจนวันนี้", "text": "ชื่อกระทู้ คือความรู้สึกที่ได้หลังจากดูหนังเรื่องนี้จบลง\n\nมันดูเอื่อยๆ ลอยๆฝันๆ ซะจนสุดท้ายเรางง... งงว่าตกลงควรรู้สึกยังไงกับหนังเรื่องนี้ดี  (อีกทั้งผู้เขียนไม่ค่อยเข้าใจตอนจบเท่าไหร่)\n\nหนังรักเรื่องนี้ดำเนินเรื่องใน 3 ช่วงวัย  \nวัยเด็ก -แค่เกริ่นสั้นๆ แต่ทำได้ดี ทั้งการกำกับและแสดง  จนคิดว่าผู้กำกับสามารถทำหนังเด็กแบบเต็มตัวทั้งเรื่องได้เลย\nมัธยม - ช่วงนี้ถูกขับเน้นมากที่สุด และใช้เวลาเล่าเรื่องนานที่สุด  และเป็นส่วนที่ดีที่สุดของหนัง  มีส่วนน่าชื่นชมทั้งการแสดง การถ่ายภาพ บรรยากาศบางอย่าง\nวัยทำงาน - ดำเนินเรื่องขาดเสน่ห์  ตัวละครในบทเพื่อนเหมือนส่วนเกิน (ต้องขออภัยผู้แสดง) บทของเป้ อารักษ์ และ แม็กกี้ อาภา ดูน้อยมากเหมือนบทรอง เมื่อเทียบกับส่วนของช่วงมัธยม\n\n\n\nกาลครั้งหนึ่ง...จนวันนี้   เป็นหนังที่ดำเนินเรื่องอย่างเรื่อยเฉื่อย  อารมณ์นุ่มนวลละมุนละไม  เหมือนนั่งดูอยู่บนปุยนุ่น   งานด้านภาพที่สวยเหมือนฝัน   โดยเฉพาะส่วนในช่วงมัธยม  เด่นสุดคือตอนช่วงที่อยู่ในป่า ซึ่งถ่ายภาพได้ชวนฝันมาก     ปัญหาที่ทำให้หนังเรื่องนี้  \"เรื่อยเปื่อย\" เกินไป  น่าจะเป็นเพราะบทภาพยนตร์ที่ไม่คมพอ จังหวะของเรื่องที่ไม่ลงตัว   เรื่องราวหวิวเบา  เหมือนภาพฝันเลือนลาง  จริงๆลักษณะเหมือนฝัน ดำเนินเรื่องอย่างเชื่องช้าเช่นนี้ ถ้าทำได้ดีมีสไตล์ก็อาจจะเป็นหนังลักษณะพิเศษขึ้นมา   แต่หนังทำออกมาเหมือนหนังรักธรรมดาทั่วๆไป  ที่ขายความสวย ฝัน อย่างล่องลอย...\n\n\nแต่ก็ต้องถือว่าเป็นหนังไทยที่น่าให้การสนับสนุนกับงานสร้างที่ได้มาตรฐาน   การกำกับที่น่าจับตาในผลงานชิ้นต่อไป  ทั้งเป็นหนังที่ไม่มีพิษภัย ไม่มีความรุนแรง (เรท ท)  ซึ่งค่อนข้างหาได้ยากในหนังไทยสมัยนี้\n\n\n  เป็นหนังที่ให้คะแนนยากมากๆ  รู้สึกกำลังงง ลอยอยู่บนปุยนุ่น\n\n     6 .3 /10\n\n\nแก้ไขข้อความเมื่อ 30 มกราคม 2557 เวลา 21:50 น."}
