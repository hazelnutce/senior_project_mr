{"movie_name": "Wonder Woman", "text": "Wonder Woman (ไม่สปอยล์เนื้อหาสำคัญ)\n.\nเรื่องราวชีวิตของเจ้าหญิง ไดอาน่า แห่งชนเผ่าแอมะซอนผู้ฝึกตนเป็นนักรบไร้พ่ายบนเกาะสวรรค์ (Paradise Island) ทว่าเมื่อเกิดเหตุเครื่องบินรบของกองทัพสหรัฐตกบริเวณชายฝั่งของเกาะ ทำให้เธอได้รู้เรื่องราวของมหาสงครามอันรุนแรงที่เกิดขึ้นในโลกภายนอก และนั่นคือจุดเปลี่ยนชะตากรรมของโลกและเธอไปตลอดกาล กำกับภาพยนตร์โดย Patty Jenkins (Monster (2003))\n.\nหลังจากการปรากฏตัวเป็นครั้งแรกใน Batman v Superman: Dawn of Justice (2016) ในชื่อ Wonder Woman ภายในเรื่องนี้จะเป็นการบอกเล่าเรื่องราวซุปเปอร์ฮีโร่สาวผู้นี้ตั้งแต่ต้นกำเนิดกันเลย แม้ตัวหนังจะมีความยาวกว่า 142 นาที (ประมาณ 2 ชั่วโมงครึ่ง) แต่หนังกลับไม่มีช่วงน่าเบื่อเลยแม้แต่น้อย ตัวหนังบอกเล่าเรื่องราวของตัวละครผู้นี้พร้อมแทรกฉากแอคชั่นสุดระทึกเข้ามาเป็นช่วงๆ ซึ่งลงตัวและดึงดูดให้ติดตามเรื่องราวทั้งหมดเป็นอย่างมาก ตัวหนังยังคงนำเสนอมุมกล้อง และการตัดต่อฉากต่อสู้ได้อย่างดุเดือด มันส์ และระทึก ไม่แพ้ภาพยนตร์ซุปเปอร์ฮีโร่เรื่องอื่นๆจากค่ายเดียวกัน ซึ่งนั่นแสดงให้เห็นถึงวิสัยทัศน์และความสามารถของ Patty Jenkins ผู้กำกับหญิงของภาพยนตร์เรื่องนี้ได้อย่างชัดเจน ทางด้าน Gal Gadot นักแสดงนำ เธอคือ Wonder Woman ตัวจริงเสียงจริง พรั่งพร้อมไปด้วยเสห่น์และทรงพลังมากๆ และด้วยองค์ประกอบอันจัดจ้านทั้งหมดเหล่านี้ ทำให้ Wonder Woman ไม่ได้เป็นแค่ซุปเปอร์ฮีโร่ที่มากอบกู้โลกในช่วงยุคสงครามโลก แต่เป็นซุปเปอร์ฮีโร่ที่มากอบกู้จักรวาลของ DC ให้กลับเข้ามาสู่สังเวียนภาพยนตร์ฮีโร่ที่กำลังคุกรุ่นในยุคปัจจุบันด้วยเช่นกัน\n.\nคะแนนความชอบ : 9.5/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n"}
