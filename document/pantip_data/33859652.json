{"movie_name": "Terminator Genisys", "text": "แล้วแฟรนไชส์ฅนเหล็กก็กลับมาอีกครั้งในภาคที่ห้า นาม ‘Terminator Genisys ฅนเหล็ก มหาวิบัติจักรกลยึดโลก’ ที่ได้ผู้กำกับเป็น Alan Taylor เจ้าของผลงานการกำกับหนังอย่าง ‘Thor: The Dark World’\n\nนภาคนี้ดูเหมือนผู้เขียนบทจะพยายามยิ่งจะล้างไพ่เพื่อให้แฟนๆ ละลืมเรื่องราวที่ไม่น่าจดของภาคก่อนๆ ไปบ้าง แม้จะมีความเหมือนอยู่บ้างที่เป็นการย้อนเวลากลับมาเพื่อแก้ไขอดีต ซึ่งก็คือการฆ่า ซาร่าห์ คอนเนอร์ มารดาผู้ให้กำเนิด จอห์น คอนเนอร์ ผู้นำมนุษย์เพื่อการต่อต้านเครื่องจักรกล แต่แตกต่างในด้านที่พยายามปรับเปลี่ยนล้างไพ่เรื่องราวต่างๆ เสียใหม่\n\nเพราะเดาใจว่าผู้ชมก็คงจะไม่อยากจะได้อะไรเดิมที่เล่ากันซ้ำไปซ้ำมาอีกแล้ว\n\nหลังจากดูจบ พบว่านี่คือความพยายามที่น่าชื่นชมของทีมงานสร้างทั้งหมด ด้วยพยายามจะสรรหาเรื่องใหม่ๆ มาเดินเพื่อให้ต่างจากรอยเดิม โดยไม่ทิ้งหลายสิ่งที่ถูกสร้างสรรค์กันมาและกลายเป็นที่จดจำของแฟนกลุ่มเดิม\n\n\n\nแต่บางครั้งเจตนาที่ดีก็อาจลงเอยด้วยเรื่องราวที่ดูพยายามและซับซ้อนจนเริ่มจะต่อไม่ติด  ไม่ผิดหวังเท่าใดนักกับลีลาบู๊แอ็คชั่นของแต่ละตัวละครที่ทำให้ถึงเครื่องเท่าที่มันเคยเป็นมาสมัยภาค 1-2-3 แต่แม้เทคโนโลยีจะก้าวล้ำ มันกลับไม่ได้ตื่นตาตื่นใจเท่าที่ควร รึระหว่างที่เรารอคอยภาคใหม่ของคนเหล็ก\n\nเราจะได้หนังแอ็คชั่นสนุกๆ กันมาจนเคยชินกับฉากพวกนี้กันไปแล้วกระมัง\n\nTerminator Genisys | http://bit.ly/1R2yChN\n"}
