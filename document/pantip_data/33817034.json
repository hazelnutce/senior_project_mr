{"movie_name": "Insidious: Chapter 3", "text": "[Mini-Review] Insidious: Chapter 3 วิญญาณตามติด 3 (ไม่ Spoil)\n.\n“หนังยังคงกลิ่นอายความสยองและเริ่มต้นปฐมบทได้อย่างดี แม้การดำเนินเรื่องราวมีความคล้ายคลึงกับสองภาคก่อนหน้า แต่รูปแบบการกระชากขวัญก็ยังทำได้น่าประทับใจ”\n.\nภาพยนตร์สยองขวัญภาคต่อที่คราวนี้ขอเล่าย้อนกลับไปก่อนเกิดเหตุการณ์สุดประหลาดกับบ้านแลมเบิร์ต Insidious Chapter 3 นำทีมโดยเอลิส เรนเนียร์(ลิน เชย์) หญิงร่างทรงที่ได้รับการติดต่อจากเด็กสาววัยรุ่น ควินน์ เบรนเนอร์ (สเตฟานี่ สก็อตต์) ให้ช่วยสื่อสารกับแม่ของเธอที่เสียชีวิต แต่ด้วยอดีตอันน่าเศร้าของเอลิซกลับทำให้เธอลังเลที่จะช่วยเหลือเด็กสาวแม้ว่าเด็กสาวผู้นี้จะกำลังถูกวิญญาณร้ายเฝ้าครอบงำและจ้องเอาชีวิตอยู่ก็ตาม! แต่แล้วเมื่อ \"มัน\" ทำร้ายควินน์มากขึ้น พ่อของเธอจึงร้องขอความช่วยเหลือจากเอลิซอีกครั้ง การเดินทางของเอลิสและเหล่าลูกศิษย์ในครั้งนี้จะพาเราไปไกลและลึกกว่าเดิม สู่ห้วงรติกาลอันดำมืดที่จะเผยร่างของปีศาจจอมพลังที่กระหายวิญญาณของมนุษย์เป็นที่สุด! (Cr.majorcineplex.com)\n.\nภาคต่อของเรื่องราวสุดสยองวิญญาณยังตามติด ที่เป็นที่ฮือฮาของคุณภาพในเนื้อเรื่องและการตั้งชื่อภาษาไทย โดยตัวหนังในภาคนี้จะเป็นการบอกเล่าเรื่องราวที่เกิดขึ้นก่อนเหตุการณ์ในภาคแรกแม้จะใช้ชื่อว่าภาค 3 ก็ตาม สำหรับภาคนี้กำกับภาพยนตร์โดย Leigh Whannell ตัวหนังยังดำเนินเรื่องราวและใช้โครงเรื่องคล้ายคลึงกับสองภาคก่อนหน้า รวมถึงสร้างจุดเชื่อมโยงกับตัวหนังในภาคแรก ด้านเนื้อเรื่องในภาคนี้มีความเรียบง่ายแต่ยังหนักแน่นในด้านความสยองขวัญ หลายๆฉากแม้สามารถคาดเดาเหตุการณ์ได้แต่ตัวหนังกลับสามารถจับจังหวะ โดยใช้ความเงียบ มุมกล้องและซาวด์ประกอบกระชากขวัญผู้ชมให้กระเจิงได้อย่างเหลือเชื่อ\n.\nMy Score : 7.5/10\n\n"}
