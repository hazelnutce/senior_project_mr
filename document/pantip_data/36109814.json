{"movie_name": "Split", "text": "Split (ไม่สปอยล์เนื้อหาสำคัญ)\n.\nเรื่องราวความวิปริตของชายผู้มี 23 บุคลิค นามว่า Kevin Wendell Crumb (James McAvoy) ที่จับเด็กผู้หญิงมาคุมขังไว้ถึง 3 คน เด็กสาวเหล่านี้จำต้องเอาชีวิตรอดให้ได้ก่อนที่บุคลิคที่ 24 อันเป็นตัวตนที่ควบคุมบุคลิคอื่นทั้งหมดของเขาจะมาเล่นงานพวกเธอ กำกับภาพยนตร์โดย M. Night Shyamalan (The Sixth Sense (1999) และ Signs (2002))\n.\nภาพยนตร์ระทึกขวัญสยองขวัญที่กล่าวถึงชายผู้มีอาการทางจิตประสาทที่มีถึง 23 บุคลิกในตัวเอง ซึ่งโรคหรืออาการทางจิตประสาทนี้คืออาการที่มีอยู่จริงและเคยมีบุคคลที่เป็นเช่นนี้อยู่จริงอีกด้วย ภายในเนื้อเรื่องกล่าวถึงการลักพาตัวกลุ่มเด็กสาวเพื่อมากระทำการบางอย่าง โดยชายชื่อว่า Kevin ชายผู้มีความผิดปกติทางจิตและเขาเชื่อว่ายังมีอีกตัวตนหนึ่งที่ทรงพลังและควบคุมตัวตนที่เหลือของเขาอยู่ ตัวหนังขับเคลื่อนเรื่องราวได้ชวนระทึกและบีบคั้นหัวใจไม่แพ้ภาพยนตร์แนวฆาตกรเรื่องอื่นๆ สามารถสร้างความเคลือบแคลงสงสัยผ่านแต่ละบุคลิคที่ James McAvoy สามารถนำเสนอออกมาได้น่าทึ่งและยอดเยี่ยม พร้อมทั้งให้เหตุผลสนับสนุน วิธีการรักษาทางการแพทย์ และบอกเล่าการหนีตายเอาชีวิตรอดของกลุ่มเด็กสาวได้อย่างระทึกขวัญ ก่อนนำเข้าสู่บทสรุปตามแบบฉบับหนังหักมุมของ M. Night Shyamalan ที่ทำให้ผู้ชมต้องเหวอ และอุทานในใจเบาๆว่า “นี่มันอะไรกันวะ !?”\n.\nระดับความชอบ : 7.5/10\n\n\nแก้ไขข้อความเมื่อ 13 กุมภาพันธ์ เวลา 22:23 น."}
