{"movie_name": "John Wick: Chapter 2", "text": "หนังบ้าอะไรไม่รู้ โคตรเดือด!! นั่งนิ่งไม่ได้ละโว้ย!!!\n\nสารภาพบาปว่าไม่ได้ดูภาคแรก และไม่เคยคิดอยากจะดูด้วย! ตอนที่ John Wick โผล่มาครั้งแรก ไม่ได้รู้สึกพิเศษ อยากดู หรือว่าต้องดูให้ได้อะไรแบบนี้เลย ปกติไม่ชอบหนังแอคชั่นอยู่แล้วเลยปล่อยผ่าน...ซึ่งนับได้ว่าเป็นความผิดพลาดสุดในชีวิต!\n\nพอมา Chapter 2 ที่เข้าไปดูเพราะตัวอย่างล้วนๆ ภาคนี้ไม่รู้ว่าทำไมตัวอย่างหนังมันโคตรมีเสน่ห์ โคตรเชิญชวนให้เราเดินเข้าโรงไปได้อย่างกับโดนสะกดจิต ทั้งๆ ที่ไม่เคยดูภาคแรกด้วยซ้ำ\n\nส่วนผลสรุปที่ได้...ได้ด่าตัวเองไปล้านที่ว่าทำไมไม่ดูภาคแรกวะะะะะ โคตรมัน!! เราไม่รู้นะว่าหนังแอคชั่นทุกเรื่องมันเดือดและมันขนาดนี้อยู่แล้วรึเปล่าเพราะปกติไม่ค่อยเสพ แต่เรื่องนี้พูดได้เลยว่าโคตรชอบ ไม่จำเป็นต้องรู้เนื้อเรื่องภาคที่แล้วๆ มา ไม่จำเป็นต้องรู้อะไรเลยด้วยซ้ำ แค่มาเสพฉากที่มิสเตอร์จอห์นรัวปืนปังๆๆ ใส่คนเป็นร้อยก็คุ้มค่าตั๋วแล้วค่ะคุณๆ!\n\nทุกอย่างมันแบบ ปึงๆๆ ปังๆๆ หยิบปืนยิง เท้าเตะ มือรีโหลดกระสุน มันเป๊ะทุกฉากค่ะพวกคุณ เหมือนเล่นเกมอยู่เลย แล้วคือไม่ได้เน้นแต่ฉากบู๊นะ ในส่วนของเนื้อเรื่องเราจัดว่าดีเลย อย่างที่บอกว่าไม่ได้ดูภาคแรก ถามว่าเข้าใจหมดมั้ย ตอบเลยว่าไม่หมดหรอก แต่ดูแล้วโคตรเท่ มีจุด Check Point ห้ามสู้กันในบริเวณนี้ๆ ด้วยนะ เหมือนอยู่ในเกมจริงๆ ดูแล้วอยากวิ่งกลับบ้านไปเล่นพีบีซะเดี๋ยวนั้น 555555\n\nในด้านของเฮียคีอานู รู้สึกว่าเฮียแกแก่มากแล้วนะ เล่นหนังมาตั้งแต่สมัยไหนต่อไหน แต่ทำไมเรื่องนี้โคตรฮอตเลย! แสดงได้โคตรมีเสน่ห์ ละสายตาไปไม่ได้จริงๆ ขนาดหัวยุ่งๆ หนวดเยอะๆ เปื้อนเลือดทั้งตัว ยังดูดี ให้พี่แกทั้งตัวและใจค่ะจุดนี้55555\n\nก็อยากให้ไปดูกันนะ ถึงแม้ว่าจะไม่เคยดูภาคแรกก็ตามแต่อย่างที่บอกว่าเรื่องนั้นไม่ใช่อุปสรรค์ใดๆ ทั้งสิ้น ต่อไปนี้เราสัญญาว่าจะไม่อคติกับหนังประเภทใดประเภทหนึ่งแล้วค่ะ รู้แล้วว่าหนังแอคชั่นดีๆ ยังมีอยู่มากมาย5555\n\n7/10\nแค่นักวิจารย์หนังกากๆ คนหนึ่ง\n\n------------------------------\nถ้าชอบการรีวิวครั้งนี้ สามารถเข้ามาพูดคุยแลกเปลี่ยนเรื่องหนังๆ พร้อมกับดูรีวิวอื่นๆ ได้ที่นี่เลย\nเพจ แค่นักวิจารณ์หนังกากๆ คนหนึ่ง\nhttps://m.facebook.com/justasuckreviewer/?locale2=th_TH\n"}
