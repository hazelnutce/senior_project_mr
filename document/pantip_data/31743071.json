{"movie_name": "300: Rise of an Empire : มหาศึกกำเนิดอาณาจักร", "text": "       จากภาคที่แล้วในขณะที่ เซอร์เซส ผู้นำกองทัพเปอร์เซียยกทัพไปกำจัดเหล่าสปาตันทั้ง 300 นายที่นำโดยกษัตริย์เลโอนิดัส อีกทางหนึ่งอาร์ทีมิเซีย ผู้บัญชาการกองทัพเรือแห่งเปอร์เซียก็มุ่งหน้าสู่เอเธนส์ เพื่อบุกเข้ายึดกรีก และต้องเผชิญกับ เธมิสโตเคิลส์ ขุนพลแห่งเอเธนส์ ที่คอยรับมือกองทัพเปอร์เซียอย่างชาญฉลาด\n\n       แต่ด้วยความที่กองทัพเอเธนส์ของเขามีกำลังพลเพียงหยิบมือ ทำให้เขาต้องงัดทุกยุทธวิธีมาใช้ เพื่อต่อสู้และปกป้องเมืองของเขาจากเงื้อมมืออันโหดร้ายและเลือดเย็นของเธอ ที่ยกทัพมาพร้อมกับกำลังพลอันมหาศาลให้จงได้\n\n       สำหรับในภาคนี้ จะเน้นแนวหนังต่อสู้แอคชั่นสะใจกว่าภาคแรก โดยเพิ่มความอลังการและขยายขอบเขตของการรบให้มากขึ้น ลดความดราม่าลง เน้นฉากต่อสู้กันแบบเลือดสาดกระจายท่วมจอแบบไม่กลัวน้ำแดงหมดโลก โดยเฉพาะคิวบู๊ที่ยังคงเป๊ะ ไม่แพ้ภาคแรกเลยครับ แถมยังเต็มไปด้วยยุทธวิธีการรบเจ๋งๆอีก เลยทั้งมันส์ ทั้งสะใจ จัดเต็มทั้งเรื่อง\n\n       โดยในภาคนี้ ดูเหมือนจะลดการใช้ภาพสโลโมชั่นแสงสวยๆอาร์ทๆแบบภาคแรกลงไปบ้าง แต่กลับมีเทคนิคในการเล่นกับภาพกับกล้องให้ดูสนุกขึ้น (มีฉาก long take ฉากนึง ชอบมากๆ เท่เว่อร์) เน้นปลุกอารมณ์ร่วมของคนดูให้อินกับหนัง ยิ่งดูแบบสามมิติ ภาพก็ยิ่งสวยอ่ะ ฟินมาก ประกอบกับดนตรีสุดอลังฯที่โคตรเข้ากับแต่ละฉากได้เป็นอย่างดี ดูแล้วโคตรได้ใจ\n\n       แต่ด้วยธีมหนัง ทำให้เนื้อเรื่องค่อนข้างดูง่ายๆ ไม่ค่อยมีอะไรเท่าไหร่ ทุกอย่างเป็นไปตามบท ไม่มีอะไรเซอร์ไพรส์เท่าไหร่ แถมรู้สึกว่าจะมีบางฉากโดนตัดไปด้วยอ่ะ เลยดูขัดๆไม่ค่อยต่อเนื่องนิดนึง (เสียอารมณ์) แต่โดยรวมก็ถือว่าทำได้ดีไม่แพ้ภาคแรกเลยหละครับ ยิ่งดูแบบ IMAX 3D ยิ่งอลังการและเต็มตาแบบสุดๆอ่ะ\n9/10\n"}
