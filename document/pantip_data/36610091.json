{"movie_name": "Transformers : The Last Knight", "text": "ต้องบอกก่อนว่าไม่เคยดูภาค 1-3   เคยดูแต่ภาค 4 ก็ไม่ค่อยสนุก ออกจะเบื่อและเฝือกับฉากแอคชั่น ง่วงด้วย   ก่อนไปดูภาค 5 ก็อ่านคำวิจารณ์ในพันทิปว่าห่วยบรรลัย ดูแล้วหลับ   ก็ทำใจแล้ว เพราะเป็นคนง่วงง่ายมาก   แต่แปลก ภาคนี้ดูแล้วไม่ง่วง  มันน่าติดตามไปเรื่อยๆ แม้บางครั้งจะรู้สึกว่ายาวเกิน   ช่วงครึ่งแรกรู้สึกว่าหนังปล่อยมุกเห่ยๆออกมาเยอะมาก เนื้อเรื่องก็ดูเห่ยยังไงไม่รู้  ตอนแรกก็คิดว่าสงสัยจะห่วยละ  หนังยำเละเทะไปหมด  เดินเรื่องก็เร็วมากตามไม่ทัน  แต่พอครึ่งหลังรู้สึกว่าสนุกมาก  ฉากแอคชั่นอลังการ ภาพและซีจีสวยงามมากไม่น่าเบื่อ  มุมกล้องบางฉากนี่เจ๋งมาก    ถ้าให้บอกจริงๆจับต้นชนปลายเนื้อเรื่องไม่ถูก ตัวละครก็เยอะ  แต่มันสนุกแบบเด็กๆจริงๆ  ทีนี้มุกเห่ยๆพวกนั้นก็เลยเริ่มเข้ากับหนัง ดูเป็นหนังตลกแอคชั่นที่เข้าท่าดี  แล้วหนังแฟนตาซีมาก\nต้องทำใจเป็นเด็กไปดูแล้วจะสนุกมาก  นึกถึงตอนเด็กเล่นต่อสู้กัน  \n\nสรุป  ดีกว่าภาค 4 เตรียมใจว่าสงสัยจะหลับมั้ย ไม่เลย  หนังบันเทิงมากๆ ดีใจที่ได้ดู   แม้จะรำคาญสัดส่วนภาพที่เดี๋ยวยืดเดี๋ยวหุบ  แต่ดูไปเรื่อยๆก็ถือเป็นของแปลกดี   ยังสงสัยเวลาเป็นดีวีดี ภาพจะเป็นยังไง\n"}
