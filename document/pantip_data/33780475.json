{"movie_name": "Jurassic World", "text": "ชอบมากถึงมากที่สุดพอดูแล้วรู้สึกว่า  โอ้โหว้าวววแต่ละฉากมันตะลึงมากมันตระการตาและดึงความสนใจทั้งเรื่องจนจบ หนังทำดีมาก ช่วงแรกของหนังทำให้รู้สึกอยากไปสวน Jurassic World และอยากให้มันมีจริงๆ หนังอธิบายจุดความน่าสนใจของสวนสนุกแห่งนี้ได้ดีมากๆแต่แอบเสียดายตรงที่เราไม่ทันได้ซึบซับความประทับใจกับสวนสนุกแห่งนี้ หนังก็เลือกที่จะตัดสลับไปมากับการดำเนินเรื่องช่วงแรกๆ ซึ่งการดำเนินเรื่องก็ไปค่อนข้างกระชับมาก ลื่นไหลดี ฉากระทึกก็ทำได้ดีมาก มีให้ลุ้นพอหอมปากหอมคอ แต่เสียดายไม่มีฉากลุ้นระทึกแบบนานๆเหมือนฉากห้องครัวในภาคแรกเลยอ่ะ บางฉากก็มีมาให้คิดถึงในภาคแรกพอสมควร กับเติมสิ่งใหม่ๆเข้าไป\n\nส่วนเรื่องดนตรียังไม่ค่อยทำได้ดีเท่า จอห์น วิลเลียมส์ที่เคยประพันธ์ไว้ในสองภาคแรก เพราะรายนี้จะร่ายเพลงได้สนุกและมีลวดลายจังหวะล้อสอดรับกับฉากในหนัง ดนตรีเป็นเลือดหล่อเลี้ยงหนังเลยก็ว่าได้ แต่พอภาคนี้ดนตรีกับไม่ค่อยเสริมกับหนังเท่าไร อย่างฉากเข้าเกาะ ก็มีธีมประจำหนังบรรเลงขึ้นมาแต่มันไม่เพราะเท่าอันก่อนๆเลย (เรื่องมากเอง5555)\n\n\nส่วนเนื้อหาของเรื่องก็มีซับซ้อนนิดหน่อยแต่ไม่ค่อยดีตรงที่ปูมหลังของเรื่องราวหลังจากภาคก่อนๆยังอธิบายไม่ค่อยดี เหมือนแค่ให้เสริมเรื่องราวให้แข็งแรงขึ้นเท่านั้น บางเรื่องที่เราไม่เข้าใจต้องไปหาอ่านเอาเองหาไม่ได้ในหนัง (อารมณ์แบบ X-Men Days of Future Past ที่ต้องไปหาอ่านเหตุการณ์ 25 อย่างเอาเอง ถึงจะเข้าใจมากขึ้น) เหมือนหนังต้องการหยิบยกตรงช่วงนี้มาเล่า โดยไม่สนใจปูเส้นเรื่องก่อนหน้านี้\n\n\n\nCG ก็ทำดีมากภาพสวยมาก ตะลึงพรึงเพริด วางใจได้ไม่ต้องห่วงแต่ บางอันยังไม่ค่อยเนียน อาจเป็นเพราะไม่ได้ใช้หุ่นแบบภาคก่อนๆ และไม่มีสแตน วินสตั้นผู้ล่วงลับ มาช่วยดูแลในส่วนนี้ความเนียนเลยยังไม่ค่อยโอ\n\nสรุป 10/10 คือชอบคือดี ดูกันเต๊อะ ฟิน ลุ้น  สนุก ดูแล้วอยากเข้าไปวิ่งหนีแบบนั้นบ้างคุ้มค่าแก่การรอคอย สมศักดิ์ศรีหนังอมตะที่ครองใจคนมาน๊านนาน บางคนอาจบอกว่าไม่ดีเท่าภาคแรก คงเพราะเป็นหนังที่คนดูตอนนั้นประทับใจกับหนังเรื่องนี้มาตลอดเลยทำให้พอมาดูเรื่องนี้ความรุ้สึกมันไม่เท่ากับที่ได้รับไว้ในภาคแรก แต่สำหรับผมว่าดีมาก สนุกมากมันส์หยดแบบ นอนสต๊อป จะไปถล่มIMAX 3D อีกรอบนึง อุอิ\n"}
