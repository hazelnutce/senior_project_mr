{"movie_name": "Knock_Knock_(ภาพยนตร์)", "text": "Knock Knock (2015)\n5/10\n\n'ล่อมาเชือด' เป็นอีกหนึ่งผลงานกำกับแนวทริลเลอร์ของอีไล รอธ ผกก.หนังชื่อดังสายโหด ซึ่งขอหยิบยกหนังเก่ามารีเมกใหม่ โดยหนังจะเล่าถึงความซวยของคนใจดีแท้ๆ เมื่อหัวหน้าครอบครัวรายหนึ่งต้องเร่งทำงานให้เสร็จ เขาเลยไม่ได้ไปเที่ยวกับเมียและลูกๆ แต่แล้วคืนหนึ่งก็มีหญิงสาววัยรุ่นสองคนมาเคาะประตูบ้านขอเข้าไปใช้โทรศัพท์ เพราะความใจดีของเขานี่แหละที่กลายเป็นบ่อเกิดของความหายนะครั้งใหญ่ เนื่องจากสองสาวนี่น่ะโรคจิตไม่ใช่เล่นๆ\n\nหนังดำเนินเรื่องตามสูตรหนังแนวทริลเลอร์ ที่ค่อยเป็นค่อยไป ต่างตรงที่ไม่ได้โหดอย่างที่คิด ออกแนวจิตๆ ดูแล้วรู้สึกหงุดหงิดตามมากกว่า เพราะตัวร้ายมาแนวเหนือกว่าเห็นๆ ฉะนั้นใครชอบแนวตัวเอกสู้กลับ โบกมือบ๊ายบายเรื่องนี้ได้เลย จะไม่มีฉากเหล่านั้นหรอกบอกเลย ฉะนั้นความลุ้นระทึกในเรื่องนี้จึงเท่ากับศูนย์ หนังเดินเรื่องแบบเดาทางง่าย ไม่ค่อยน่าติดตาม และไม่ค่อยมีฉากที่ทำให้สะใจ เกริ่นเรื่องตอนต้นนานไปหน่อย ช่วงท้ายๆ ที่ควรจะสนุกแทบจะไม่มีอะไรน่าดึงดูดเลย ถึงกับอุทานในใจว่า มีแค่เนี้ยยย\n\nการแสดงของพระเอกที่รับบทโดยคีอานู รีฟส์ อายุเยอะแล้วแต่ยังหล่อนะ แต่เล่นแข็ง ไร้อารมณ์มาก (อาจจะด้วยตัวบทที่ดูทึ่มๆ) ขนาดแหกปากโวยวายยังไม่สมจริง ขณะที่การแสดงของสองสาวโรคจิตกลับทำออกมาได้เป็นธรรมชาติดี สะดิ้งมากๆ เหมารวมไปถึงซีนเลิฟซีนแบบทรีซัม ก็ถือว่าเผ็ดร้อนเอาเรื่องอยู่ แต่ถ้าถามโดยภาพรวม ตัวหนังยังให้ความรู้สึกเหมือนหนังแผ่นไปนะ แอบเซ็งหน่อยๆ กับตอนจบน่ะ\n\nฝากติดตามเพจรีวิวหนังและนำเสนอตัวอย่างหนังใหม่ๆ ด้วยจ้า >>> https://www.facebook.com/kimkanamagazine/\n"}
