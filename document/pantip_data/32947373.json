{"movie_name": "Exodus: Gods and Kings (2014)", "text": "ผู้กำกับอย่าง Ridley Scott หวนกลับไปทำหนังเอพิคๆ แบบ ‘Gladiator’ ในปี 2000 ที่เคยสร้างชื่อเขาแบบนั้นอีกครั้ง นั่นน่าจะเป็นหนึ่งในเหตุผลที่เลือกจะทำหนัง ‘Exodus: Gods and Kings’ ในวันนี้\n\nครั้งนี้ เขากลับไปเล่าตำนานย้อนยุคไปไกลก่อนคริสตกาล เรื่องราวที่เกิดขึ้นในอียิปต์ ในยุคสมัยที่อียิปต์คือชนชาติที่รุ่งเรือง สถาปัตยกรรมใหญ่โตหลายต่อหลายแห่งที่กำเนิดขึ้นจากหยาดเหงื่อ แรงกาย และความตายของเหล่าทาสชาวฮิบรู เราอาจคุ้นเคยกับการ์ตูนและหนังเรื่อง ‘Prince of Egypt’ แต่นั่นคงเป็นเรื่องราวที่ออกไปในทางแฟนตาซีสนุกๆ ครั้งนี้ต่างหากที่มันจะถูกเล่าให้ดูจริงจังมากขึ้น ด้วยการตีความใหม่ๆ ที่ยังไม่พ้นอะไรที่เหนือธรรมชาติอันต้องใช้เทคนิคพิเศษเข้าช่วยอยู่ดี\n\n\nด้วยความยาว 150 นาที มันคงไม่ยาวนักเมื่อมองว่ามันเป็นหนังดราม่าอลังการที่เล่าตำนานบทหนึ่งของมนุษยชาติอันเกี่ยวพันกับลัทธิศาสนาใดศาสนาหนึ่งบนโลก หากแต่ ‘Exodus: Gods And Kings’ กลับดำเนินไปอย่างไร้พลัง แม้ว่ามันจะเป็นเรื่องราวสุดยิ่งใหญ่ โปรดักชั่นโอ่อ่าอลังการ หรือมีซีจีระดับเทพก็ตาม\n\nแต่ต้องขอบอกว่าภรรยาของโมเสสนี่…สวยจริงๆ\n\nExodus: Gods and Kings | http://www.patsonic.com/movie/exodus-gods-and-kings-review/\n"}
