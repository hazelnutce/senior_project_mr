{"movie_name": "Boychoir จังหวะนี้ ใจสั่งมา", "text": "BOYCHOIR :เมื่อ BOYHOOD ปะทะ HOME ALONE\n\n1) เป็นเรื่องของชีวิตในโรงเรียนประสานเสียงแนวคริสต์ ผสมละครน้ำเน่าหน่อยๆ มีแข่งขันกันบ้างเล็กๆ โดยรวมพอดูเพลินครับ\n\n2) ดูๆไป เผอิญตัวละครหลัก พระเอกหน้าคล้ายเด็กใน boyhood และคู่ปรับ หน้าก็คล้ายเจ้าหนูแม็คคัลกิ้นใน home alone แถมทั้งคาแรกเตอร์ตัวละครและแนวคิด ก็คล้ายๆกับ 2 เรื่องนั้น ดูแล้วก็ขำๆดี\n\n3) ถ้าใครชอบดูหนังเด็ก ตัวละครเด็กๆก็คงถูกใจแน่ๆ ในแง่ของหนัง feelgood จะว่าใช่ก็ใช่ แต่ส่วนตัวคิดว่าออกจะน้ำเน่าไปหน่อยมากกว่านะ\n\n4) เป็นเรื่องของวงดนตรีประสานเสียง ก็มีเรื่องของการฝึกชั้นสูงอะไรบ้างเล็กน้อยพอผิวๆพอเพลินๆ ใส่ศัพท์ยากๆเพียบ เพื่อทำให้หนังดูเทพมากขึ้น แต่ส่วนตัวงั้นๆนะ ไม่ถึงขั้นดูไม่รู้เรื่องอะไร\n\n5) เพลงเพราะไหม...ไม่เท่าไหร่ ฟังเพลินเท่านั้น เพลงเปิดตัวเขาว่าเป็นนักร้องชั้นนำของประเทศ ส่วนตัวก็รู้สึกแค่พอใช้ได้นะ การร้องเสียงก็ไม่ได้เคลียร์อะไรมาก อาจจะเพราะเป็นเด็กๆเลยดูน่ารักดีซะมากกว่า\n\n6) ถ้าเปรียบเทียบกับ whiplash อันนี้ไม่ได้ซีเรียสโลกทำให้เราร้ายอะไรขนาดนั้น / ถ้าเทียบกับ glee อันนั้นก็สดใสวัยรุ่นกว่าเรื่องนี้เยอะ คนละรสชาติกันเลย\n\n7) การเล่าเรื่อง มาคิดๆดูหลังดูหนังจบ แก่นเรื่องจริงๆ ผมว่าค่อนข้างเชยเลยนะ เหมือนเอาพล็อตหนังให้กำลังใจยุค 80 มารีเมคด้วยซ้ำ แต่ยอมรับว่าผู้กำกับเก่งอยู่ เลยทำให้หนังดูไฮโซมีระดับน่าติดตามขึ้นได้พอควรเลย\n\n8) ไม่เข้าใจ ทำไมใส่ฉากเด็กประถมถอดเสื้ออาบน้ำเยอะจัง 3 ฉากใหญ่ได้นะ หรือว่าเพื่อเป็นเซอร์วิสให้คนดู (โลลิค่อน) กันแน่ 555\n\n9) สรรสาระ...ทองแท้ไม่แพ้ไฟ, ทุกอย่างซื้อได้ถ้าเงินมากพอ เอ๊ย...ไม่ใช่ เอาที่ดูดีหน่อยดีกว่า \"การประทับใจครั้งแรกที่พบกันสำคัญมาก เพราะมันจะนิยามตัวเราในสายตาเขาได้เลย\"\n\n10) สรุป...ใครรักเด็ก และชอบดูอะไรน้ำเน่าเล็กๆน่าจะชอบแน่ คุณภาพงานสร้างและดนตรีประกอบจะดูในโรงหรือแผ่นก็พอๆกัน\n\nพูดคุยวิเคราะห์หนังเรื่องนี้ แบบ...แซ่บๆ ไม่แคร์สปอย เชิญคลิกอ่านที่นี่ได้เลยครับ http://goo.gl/2Yb4ZD\n\n******************************\n[Spoil] คลิกเพื่อดูข้อความที่ซ่อนไว้\n\n\n\n\n\nแก้ไขข้อความเมื่อ 19 เมษายน 2558 เวลา 10:09 น."}
