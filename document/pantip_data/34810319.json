{"movie_name": "รีวิวหนังเรื่อง Bakuman", "text": "ให้ 8/10 หนังที่ดัดแปลงมาจากหนังสือการ์ตูนมังงะคนวาดเดียวกับ Death Note ที่ไม่จำเป็นต้องเคยอ่านหนังสือการ์ตูนมาก่อนก็สามารถดูให้สนุกมากได้\n\nเล่าเรื่องราวเส้นทางการเป็นนักเขียนการ์ตูนของเด็กหนุ่มมัธยม 2 คน โดยมีเป้าหมายแรกที่จะวาดให้กับ โชนันจัมพ์ บริษัทหนังสือการ์ตูนที่โด่งดังให้ได้\n\nคนที่เคยอ่านการ์ตูนมาก่อนบอกว่าเนื้อเรื่องในหนังนั้นค่อนข้างเหมือนในการ์ตูนเลย แต่ในหนังจะรวบรัด เดินเรื่องไว แต่ก็ไม่ทำให้รู้สึกโดด\nส่วนตัวที่ไม่เคยอ่านการ์ตูนมาก่อนพบว่าหนังสนุกและน่าติดตามมากตลอดทั้งเรื่อง แม้ช่วงหลังๆจะแผ่วลงไปนิดนึง แต่โดยรวมแล้วถือว่าเป็นหนังที่ ดุเดือด เผ็ดมันส์มาก แถมยังรู้กระบวนการขั้นตอนวาดก่อนจะมาเป็นหนังสือการ์ตูนอีก ก็น่าสนใจดี\n\nBakuman ยังมีเทคนิคการเล่าที่เท่ เช่น การฉายภาพเคลื่อนไหวลงกระดาษ ถึงแม้เทคนิคจะไม่ได้ใหม่ และเคยมีหนังหลายเรื่องใช้มาแล้ว แต่ Bakuman ก็ทำออกมาได้ลงตัว ดูดีเลยทีเดียว ฉากเอาภู่กันสู้กันก็ดูไม่ขัด ได้ฟีลของแอคชั่นนิดๆ\n\nตัวละครหลายๆตัวเน้นให้คล้ายมังงะที่สุด แต่ตัวที่คิดว่าโดดเด่นที่สุดกลับเป็น 2 ตัวละคร คือ Nana Komatsu นางเอก ที่น่ารักมาก ซึ่งส่วนตัวชอบมาตั้งแต่หนังเรื่อง The World Of Kanako (2015) แล้ว และบรรณาธิการฮัตโตริ (Takayuki Yamada) ผู้คอยดูแลผลงานพระเอก จะเปลี่ยนไปจากมังงะมาก แต่ก็ดีแล้ว เพราะในหนังนี้ดูหล่อกว่าเยอะ... คนอะไร จมูกเป็นสันสวยงาม\n\nหนังเรื่องนี้จึงเหมาะมากกับทุกกลุ่มคนดู ไม่ว่าจะเคยอ่านหรือไม่เคยอ่านมาก่อน แต่น่าจะถูกใจเป็นพิเศษสำหรับคนที่ชอบวาดการ์ตูน และคนที่ชื่นชอบการอ่านหนังสือการ์ตูนต่างๆค่ะ\n\nป.ล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
