{"movie_name": "Her : รักดังฟังชัด", "text": "       เรื่องราวความรักในรูปแบบใหม่ระหว่างนักเขียนหนุ่มกับระบบปฏิบัติการคอมพิวเตอร์รุ่นใหม่ ที่สามารถอำนวยความสะดวกและคอยบริการในด้านต่างๆให้กับเขาอย่างชาญฉลาดยิ่งกว่าคนรู้ใจ ในเวลาไม่นานเขาก็เริ่มที่จะตกหลุมรักเธอ ซึ่งเป็นระบบปฏิบัติการ ทั้งคู่จึงเริ่มเรียนรู้และพัฒนาความสัมพันธ์ของความรักในรูปแบบใหม่นี้ไปด้วยกัน จนเป็นความโรแมนติกที่ไม่มีใครเคยคาดคิดมาก่อน\n\n       เป็นหนังรักโรแมนติกที่พล็อตเรื่องดี ดูแล้วอิน ซึ้ง สุข เศร้า บิ้วอารมณ์ได้ดี ไม่น่าเบื่อ โดยหนังเปิดเรื่องเล่าถึงยุคที่พวกเขาอยู่ได้ดี เข้าใจง่าย และน่าประทับใจ มีมุขกวนๆเรียกเสียงหัวเราะได้ตลอดทั้งเรื่อง\n\n       ที่สำคัญพระเอกเล่นดีมาก ส่วนนางเอกก็ไม่แพ้กัน สามารถใช้เสียงสื่ออารมณ์ได้ขั้นเทพ (บทนี้ยากตรงที่มีแต่เสียงนี่แหละ) นอกจากนี้ฉากก็สวย เพลงประกอบเจ๋ง ตัวบทหนังก็ทำได้ดี สวยงาม โดนทุกคำและการกระทำ เข้าใจอารมณ์คนเหงาสุดๆ บอกเลยว่าไม่ควรพลาดเลยครับ\n9/10\n"}
