{"movie_name": "The Shallows", "text": "The Shallow - 7/10\n\nเบลค ไลฟ์ลี่ ในบทแนนซี่สาวผู้มีความรู้ทางการแพทย์เป็นอย่างดี ชอบโต้คลื่นเป็นชีวิตจิตใจ เมื่อเธอต้องเดินทางมาเล่นคนเดียวจุดที่เธอเล่นนั้นก็ไม่ได้ห่างจากฝั่งมากแต่เผอิญไปเจอฉลามที่กำลังว่ายกินเหยื่ออยู่แถวนั้นพอดี ตัวเธอบาดเจ็บจากการไล่ล่าของฉลามและต้องหนีไปติดอยู่กับโขดหินซึ่งห่างจากฝั่งประมาณ 200 หลา เธอจะต้องเอาตัวรอดพร้อมคิดหาทางหนีไปในเวลาเดียวกัน หนังสร้างเหตุการณ์ชวนลุ้นได้ดี มีฉากที่ขนลุกนิดๆและฉากที่ต้องร้องยี้ร้องอี้กันเลยทีเดียว สร้างอารมณ์กดดันไปกับตัวละครได้ดี เข้าใจสร้างสถานการณ์ให้ชวนลุ้นเอาใจช่วยนางเอก ตัวฉลามก็ดูไม่ฉลาดเกินไปกำลังดี สิ่งที่รู้สึกประทับใจจริงๆคือความใจถึงและใจนักสู้ของนางเอก ไม่นึกว่าจะกล้าคิดกล้าทำขนาดนี้ โดยรวมอยู่ในเกณฑ์พอใช้ได้ แต่ก็ยังมีช็อตอืดๆหนืดๆอยู่บ้างแต่ก็ไม่เป็นไร หนังยังสนุกและมีอารมณ์ร่วมระดับนึงเลยครับ\n\nฝาก page ด้วยนะครับ ถ้าชอบก็กด Like ติดตามกันนะครับ - https://www.facebook.com/NangDMeReview/\n"}
