{"movie_name": "13 Sins : เกม 13 เล่นไม่รอด", "text": "\"รีวิวหนังใหม่ประจำสัปดาห์โดย MC GUGOG\" 13 Sins : เกม 13 เล่น ไม่ รอด (ไม่ Spoil)\n.\n13 Sins เล่าเรื่องราวของ เอลเลียต บรินเดิล เซลล์แมนตกอับที่ประสบปัญหาหนี้สินพะรุงพะรังจนไม่รู้จะหาทางออกอย่างไร เขาเริ่มรู้สึกสิ้นหวังกับชีวิตแต่งงาน กระทั่งมีโทรศัพท์ลึกลับโทรมาหาเขาพร้อมกับยื่นข้อเสนอให้เล่นเกมจำนวน 13 ด่าน เพื่อให้ได้เงินรางวัล 6.2 ล้านเหรียญ (Cr.nangdee.com)\n.\n.\n.\nภาพยนตร์รีเมคจากต้นฉบับ 13 เกมสยอง ผลงานการกำกับของ ชูเกียรติ ศักดิ์วีระกุล ภาพยนตร์ระทึกขวัญสัญญาติไทยของเรานี่เอง ที่ถูกซื้อลิขสิทธิ์ไปสร้างใหม่ในฉบับฮอลลีวูดโดยการกำกับของ Daniel Stamm ที่มีผลงานการกำกับคุณภาพอย่าง The Last Exorcism โดยในเวอร์ชั่นนี้จะมีการดัดแปลงบทหนังรวมทั้งตัวเกมส์เล็กน้อยพอหอมปากหอมคอ ถึงแม้เวอร์ชั่นนี้จะเน้นความสยองขวัญด้วยการใส่ฉากแหวะๆเพื่อกระชากอารมณ์ผู้ชม แต่กลับมองข้ามแก่นหลักของเรื่องดั่งที่เจ้าของเกมส์คาดหวังไว้อย่างน่าเสียดาย\n.\n.\n.\nในส่วนของการแสดงของตัวละครหลัก แม้จะไม่ลึกและเข้าถึงคาแรคเตอร์อย่างต้นฉบับ (ชอบพี่น้อยเวอร์ชั่นบ้านเรามากครับ หลุดโลกและแสดงได้เข้าถึงตัวละครที่มีปมชีวิตได้สุดยอด) แต่การเล่าเรื่องในรูปแบบของผู้เล่นเกมส์หลายๆคนในสังคม ที่มีผลกระทบและมีปฏิสัมพันธ์ต่อกันก็ช่วยทดแทนความสนุกในส่วนนี้ได้อยู่ สำหรับผู้ชมที่ขวัญอ่อนและไม่ปลื้มของสดแนะนำให้เผื่อใจก่อนเข้าชมด้วยก็ดีจ้า\n.\nคะแนน IMDb 11/05/14 from 3702 users : 6.2/10\n.\nคะแนนส่วนตัวโดยผมเอง\nเนื้อเรื่อง, Creative : 7.5/10\nการแสดง, Emotional : 7.0/10\nTotal : 7.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\nขอบคุณสำหรับการติดตามครับผม\n"}
