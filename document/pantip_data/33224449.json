{"movie_name": "รีวิว Playing It Cool", "text": "เราไม่ได้เห็น Chris Evans เล่นหนังแนวอื่นมานานแล้วนะครับ ช่วงหลังมามีแต่หนัง ‪#Action‬ ล้วนๆ เพราะเราคงติดภาพความเป็น Captain America ของพี่แกมาพอสมควร พอมีหนังที่เป็นแนว ‪#Romantic‬ ‪#Comedy‬ ซึ่งในหนังเรียกว่า ‪#RomCom‬ ความน่าสนใจก็เลยเพิ่มขึ้นตามไปด้วย เพราะผมเองก็อยากรู้ว่า หลังจากเล่นแต่หนัง action มานาน พี่คริสแกจะเปลี่ยนบทบาทได้มั๊ย\n\nหนังเล่าเรื่องวุ่นๆ ของ นักเขียนหนุ่ม (คริส อีแวนส์) ผู้ใฝ่ฝันอยากตีพิมพ์นิยายแนวแอคชั่นตามที่เขาถนัด แต่ทว่าสำนักพิมพ์กลับสั่งให้เขาไปเขียนเรื่องแนวโรแมนติกแทน ทั้งๆที่ตลอดชีวิตนี้ เขาเป็นคนที่ไม่เชื่อในรักแท้! แต่ชีวิตของเขาก็ต้องเปลี่ยนไปอย่างสิ้นเชิง เมื่อได้พบกับ เธอ (มิเชล โมนาแฮน) ที่ทำให้เขาตกหลุมรักโดยไม่ทันตั้งตัว ทุกอย่างดูเหมือนจะไปได้สวย ยกเว้นปัญหาเดียวก็คือสาวในฝันของเขาดันมีคู่หมั้นอยู่แล้ว ทำให้เขาต้องเตรียมแผนการทุกอย่างเพื่อทำให้การตกหลุมรักครั้งแรกของเขากลายเป็นรักแท้ตลอดไปให้สำเร็จ\n\nต้องบอกว่าหนังเรื่องนี้ เนือยมากกกกกกก หนังใช้วิธีเดินเรื่องแบบให้ตัวพระเอกพูดเล่าไปเรื่อยๆ ซึ่งถ้าสมาธิไม่ดีมีหลับแน่ๆ โทนเสียงของ คริส เองก็เป็นโทนทุ้มๆ ต่ำๆ บวกกับหนังที่ไม่ได้มีจุดพีคอะไรมากมาย ทำให้ตัวหนังออกจะเนือยและอืดเกินไป ทั้งๆ ที่ความยาวของหนังแค่ชั่วโมงครึ่งเองด้วยซ้ำ หนังมันเลยกลายเป็นว่าเรานั่งฟังพระเอกอ่านหนังสือให้ฟัง หรืออาจจะเป็นความตั้งใจของหนังก็ได้นะ\n\nสิ่งที่น่าสนใจของหนังสำหรับผม ผมว่าการที่หนังบอกว่าพระเอกกำลังเขียนเรื่อง รักในหลายบุคลิก แล้วเอามาแตกประเด็นเป็นคาแรคเตอร์หลายๆ แบบโดยแทนด้วยตัวพระเอกเอง ผมว่ามันน่ารักดี แต่แบบนี้ก็มีหลายๆ เรื่องเคยทำมาแล้ว และยิ่งหนังเรื่องนี้ออกจะเนือย และพล็อตเรื่องแบบนี้มันก็จำเจเกินไป มันก็เลยทำให้หนังไม่ได้แตกต่างจากเรื่องอื่นสักเท่าไหร่\n\nคือถ้าจะให้สรุปว่าหนังเรื่องนี้ดีมั๊ย ผมไม่สรุปดีกว่า จะว่าสนุกมันก็มีส่วนที่สนุกอยู่ในเรื่อง มีบทตลกแซกให้ขำแบบน่ารักๆ จะว่าไม่สนุกมันก็มีส่วนที่ไม่สนุก เพราะหนังมันเรื่อยๆ เนือยๆ แต่ผมว่าสาวๆ คงชอบ เพราะเรื่องนี้พี่คริสแกหล่อมากกกก 555\n\nขอบคุณบัตรรอบสื่อจาก สหมงคลฟิล์ม ครับ\nพูดคุยติชมกันได้ที่ >>> [Spoil] คลิกเพื่อดูข้อความที่ซ่อนไว้\n"}
