{"movie_name": "Don't Breathe", "text": "Don't Breathe (2016)\n- No Spoil -\n\n\n\nคือกลัวมากก่อนเข้าไปดู ทั้งตัวอย่าง คะแนนวิจารณ์สารพัดต่างยกย่องเรื่องนี้ ไหนจะได้ผู้กำกับ Fede Alvarez (Evil Dead - 2013) และยังได้ Sam Raimi (The Evil Dead - 1981) เป็น Producerให้อีก สำหรับ Evil Dead ทั้งสองเวอชั่นคือเข็ดมากๆ ไม่ดูอีกเเล้ว กลัว555 มาเรื่องนี้เลยรู้สึกใจหวิวๆแปลกๆเหมือนกำลังต่อแถวขึ้นรถไฟเหาะรางขาด\n\nเรื่องย่อถ้าก็ตามตัวอย่างเลยก็คือ วัยรุ่น3คนบุกบ้านอดีตทหารรับจ้างตาบอด เเค่นี้แหละใจความหลักๆ แต่จริงๆเเล้วนั่นคือเสี้ยวนึงเท่านั้น หนังมันมีอะไรมากกว่านั้นอีกเยอะมากๆ\n\nพอหนังเริ่ม ในใจคิดว่าน่าจะปูเรื่องนานแต่เปล่าเลย ปูแปปเดียวไม่ถึง10นาทีเเล้วจัดเต็มตลอดทั้ง80นาทีที่เหลือ แทบไม่ได้ให้คนดูได้หยุดพักเลย ไม่มีฉากน่าเบื่อเลย นั่งขมวดคิ้ว กุมมือจนมือเปียก แถมยังอุทานว่า \"อ้าวเชี่ยย!\" หรือ \"เเล้ว!\" อยู่เรื่อยๆ สะดุ้งบ่อยมากยิ่งกว่าดูหนังผีบางเรื่องซะอีก(ในโรงมีคนกรี๊ด55) แทบไม่มีฉากสูตรสำเร็จหรือคาดเดาง่ายได้เหมือนกับหนังThriller ทั่วไป\n\nด้วยพล็อตที่เล่นเรื่องคนตาบอดที่ต้องเเข็งเเกร่งมากๆทำให้ต้องชื่นชมลุง Stephen Lang มากๆเพราะลุงเล่นได้โหด อำมหิต เก็บกดโรคจิต และยังเป็นตัวละครที่มีปมในอดีตที่น่าสนใจมากๆ ส่วนตัวละครอื่นๆก็ล้วนมีปมปัญหาชีวิตที่เป็นเหตุผลให้ต้องมาปล้นบ้านหลังนี้ ซึ่งทุกๆการกระทำของพวกโจรมีเเต่จะเพิ่ม rage ให้ลุงตาบอดคลั่งมากขึ้นเรื่อยๆตลอดทั้งเรื่อง หนังใช้ ตำแหน่งสิ่งของต่างๆบวกกับความมืด ความเงียบ หรือแม้กระทั่ง กลิ่น เป็นสิ่งที่ทำให้ลุงตาบอดได้เปรียบในทุกๆสถานการณ์ซึ่งทำให้พวกโจรที่เข้ามาในบ้านไม่ต่างอะไรกับเข้าถ้ำเสือเเล้วถูกปิดตาย ซึ่งตรงกับคำโปรยอย่าง \" Now you see what I see\" หรือ\n\"In the land of dark, The bilnd man is king\"\n\nนี่คือ1ในสุดยอดหนังแนวHome Invasion เดินเรื่องได้เร็ว มันส์ ระทึกสุดๆ นั่งตัวเกร็งจัดเต็มตลอดทั้ง80นาที\n\n8.5/10\n_____________________________________________\n\nติดตามรีวิวหนังของเราต่อได้ที่ เพจ หนังเรื่องนี้ละครับจารย์\nhttps://www.facebook.com/whataboutthismov/\n"}
