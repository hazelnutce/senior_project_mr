{"movie_name": "รีวิว หนังเรื่อง The Railway Man", "text": "The Railway Man\n\nให้ 7.5/10 หนังดราม่าที่สร้างมาจากเรื่องจริงของ Eric Lomax (Colin Firth) อดีตทหารอังกฤษที่ยังยึดติดและเจ็บปวดอยู่กับตอนที่ตนถูกทหารญี่ปุ่นจับตัวเป็นเชลยในสงครามโลกครั้งที่ 2 ที่กาญจนบุรี ซึ่งอยู่ดีๆก็มาค้นพบทหารญี่ปุ่นคนที่เคยทรมานเขายังไม่ตายและอาศัยอยู่ที่กาญจนบุรี\n\nตอนดู Trailer แอบคิดว่าจะมีฉากบู๊บ้าง เพราะฉะนั้นใครที่คาดหวังว่าจะไปดูฉากแอคชั่นไม่มีนะคะ หนังจะเล่าสลับไปมาระหว่างปัจจุบันและอดีต เล่าถึงความเจ็บปวดและผลกระทบที่ได้รับมาจากสงคราม ซึ่งค่อนข้างบีบคั้นและหดหู่ทีเดียว แต่ก็ไม่ได้หดหู่มากเหมือนหนังสงครามบางเรื่องที่มีการทรมานแปลกๆโหดๆ เหมือนเค้าแค่ยกมานำเสนอในบาง moment เท่านั้นเพื่อไม่ให้หนังมันหนักจนเกินไป และกลัวคนญี่ปุ่นว่า?\n\nอิชั้นชอบช่วงครึ่งแรกมากกว่าครึ่งหลังค่ะ เพราะครึ่งแรกมันเล่นกับความรู้สึกจิตใจมากกว่าที่รู้ครึ่งไม่รู้ครึ่งถึงเรื่องราวที่เกิดขึ้นในห้องๆนึงที่พระเอกกลัว ซึ่งอิชั้นก็จินตนาการไปถึงการทรมานที่แย่ๆและโหดร้ายมากมาย แต่พอครึ่งหลังเฉลย ก็รู้สึกว่า “เห้อ นี่มันเบากว่าที่คิดไว้เยอะเลย” บวกกับตอนที่พระเอกเดินทางมาถึงเมืองไทยแล้ว หนังดันเปิดเพลงประกอบภาษาอะไรก็ไม่รู้ที่ไม่ใช่ภาษาไทย (ไม่รู้ว่าตั้งใจหรือชุ่ย) และทั้งเรื่องไม่ได้ยินภาษาไทยแทรกเข้ามาเลย เลยทำให้ความรู้สึกความอินดรอปวูบลงไปค่ะ\n\nที่ชอบที่สุดในเรื่องคือ Colin Firth ค่ะแสดงดีมาก แต่ที่ชอบมากกว่านั้นก็คือ Eric Lomax ตอนหนุ่มๆที่นำแสดงโดย Jeremy Irvine จากเรื่อง War Horse (2011) ใส่แว่นแล้วน่ารักมากเลยค่ะ ขนาดเนื้อตัวมอมแมมหน้าตาเปอะเปื้อนก็ยังดูดีเลยอ่ะ 5555 ซึ่งตัว Colin Firth เป็นคนที่เสนอทีมงานให้ Jeremy Irvine มาเล่นบทนี้เองด้วยแหละจ๊ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
