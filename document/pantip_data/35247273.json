{"movie_name": "Me before you", "text": "ปกติแล้วผมจะมีหนังอยู่ 2 แนวที่จะไม่ดูในโรงฯเด็ดขาดเลย นั่นคือ หนังผี และก็หนังดราม่าที่มีแววน้ำตาท่วมจอ   อย่างเรื่อง Me before you นี้รู้สึกจะเข้าข่ายอย่างที่ 2 ก็เลยไม่คิดจะไปดู  แต่ด้วยกระแสต่างๆ บวกกับรอบเวลาที่ตรงกับตอนว่างพอดี  ทำให้ขอลองแหกกฎไปดูซะหน่อยละกัน (และแน่นอน เลือกที่นั่งห่างไกลผู้คน ฮ่าๆ)\n\nสิ่งที่อยากจะพูดถึงเป็นอย่างแรกเลยคือ ดนตรีประกอบเพราะมากกกกกกกกกกก  คือแค่ฉากทั่วไปที่นางเอกเดินไปนั่นนี่ แต่ดนตรีประกอบนี้อย่างเพราะ  ไหนจะเพลงประกอบที่เลือกมาแต่ละเพลง เนื้อหาเข้ากับหนังแบบสุดๆ ยิ่งสร้างความอินให้คนดูได้ไม่ยากเลย   แล้วฉากต่างๆในเรื่องนี้ก็ถ่ายออกมาได้สวยสุดๆๆ  แม่น้ำ ทุ่งหญ้า ปราสาท หิมะ ฟ้าร้องฟ้าผ่า พายุ  คือถ่ายไรก็สวย ฮ่าๆ ขนาดนางเอกมีชุดเป็นสิบๆในเรื่อง ก็ยังใส่มาเพื่อเข้ากับฉากรอบข้างด้วยอ่ะคิดดู   เป็นหนังที่มีดนตรีประกอบและวิวทิวทัศน์ ถูกจริตผมสุดๆเลย\n\nหนังเรื่องนี้ถ้ามองดีๆมัน ดราม่าหนัก มันจะหดหู่ก็ได้นะ แต่หนังเลือกที่จะเล่าให้ออกมาในรูปแบบ feel good  ซึ่งมันลงตัวทีเดียว  ดูจนจบก็ไม่ได้เศร้าน้ำหูน้ำตาไหลอะไรขนาดนั้น แต่มันได้ความรู้สึก \"ประทับใจ\" กับ \"ซาบซึ้ง\" แทนนะ  มีความ โรแมนติค สูงแบบแปลกๆดีเรื่องนี้  จะพูดมากก็ไม่ได้ มันจะสปอยซะเปล่าๆ   ซึ่งไม่ว่าระหว่างที่ดูคุณจะอินมุมมองของนางเอก หรือพระเอกก็ตาม หนังก็จะนำเสนอแง่คิดที่ดีของแต่ละฝ่ายกลับมาได้อย่างลงตัว\n\nตัวนางเอกนี้รู้จักครั้งแรกก็จากซีรีย์ Game of Thrones นี่แหละ(ในบท คาลีซี) แล้วมาดูเธอเล่นอีกทีก็ คนเหล็กภาคล่าสุด  จนมาถึงเรื่อง me before you ก็รู้สึกว่า เธอเป็นนักแสดงที่เก่งคนนึงเลย  บทบาทของ คาลีซี ดึงความสามารถเธอมาได้น้อยนิดจริงๆ   ในเรื่องนี้เธอเล่นแบบไม่ห่วงสวยดีนะ ยิ้มที หน้านี้ย่น คิ้วนี้เบี้ยวเลย เล่นได้น่ารักปนฮาดี ฮ่าๆ  แสดงช่วงดราม่าได้ดีกันทั้งพระเอกนางเอก เรียกว่า ถึงบทบาทเลยล่ะ\n\nโดยสรุปนะ ใครที่อยากดูหนังรักโรแมนติค ขำน่ารักปนดราม่าชั้นดี ที่มีฉากสวยๆ วิวสวย  เพลงประกอบและดนตรีประกอบเพราะๆ  ขออย่าได้พลาดเรื่องนี้เลย  นี้ถือเป็นอีก \"หนังดี\" อีกเรื่องเลยสำหรับผม\n\n"}
