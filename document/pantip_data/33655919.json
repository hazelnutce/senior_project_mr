{"movie_name": "รีวิว Lost River ผลงานกำกับแรกของ Ryan Gosling", "text": "ให้ 7/10 หนังดราม่า ผลงานกำกับและเขียนบทชิ้นแรกของดาราหนุ่ม Ryan Gosling ในเมืองที่ถูกทิ้งร้างในสหรัฐอเมริกา Billy คุณแม่ลูก 2 พยายามหาทางไม่ให้บ้านของตัวเองโดนยึด เธอจึงตัดสินใจไปทำงานในสถานที่แห่งหนึ่งตามคำแนะนำของนายธนาคาร ส่วน Bones ลูกชาย เพื่อที่จะช่วยแบ่งเบาภาระแม่ จึงไปขัดถูกขานักเลงประจำเมืองเข้า จนทำให้ตัวเองและคนที่เกี่ยยวข้องตกอยู่ในความลำบาก\n\nโดยรวมแล้วส่วนตัวถือว่าเป็นผลงานที่ค่อนไปทางดีทีเดียวสำหรับการเขียนบทและกำกับเรื่องแรกของ Ryan Gosling แม้ว่าเนื้อเรื่องจะค่อนข้างธรรมดาและเป็นเส้นตรงซึ่งแบ่งการเล่าเรื่องออกเป็น 2 เส้นเรื่องของแม่และตัวลูก แต่องค์ประกอบทางด้านสี ภาพ และดนตรีเพลงประกอบเป็นสิ่งที่น่าสนใจ มีการใช้สัญลักษณ์ของภาพ สิ่งของ และการใช้สี ซึ่งไม่จำเป็นต้องตีความก็สามารถรู้เรื่องได้อย่างสบายๆ\n\nสิ่งดีงามที่ทำให้หนังเรื่องนี้ค่อนไปทางดีและฉุดช่วงแรกของหนังให้ดูตื่นเต้นมีอะไรขึ้นมาคือ ฉาก Climax ที่กระชับ เร้าใจ บีบคั้นอารมณ์ โดยเฉพาะในเส้นเรื่องของตัวผู้เป็นแม่ และอีกหนึ่งจุดที่ดีของหนังเรื่องนี้คือ หนังมันอยู่ในเส้นคาบกึ่งระหว่างหนังอินดี้และหนังแมส หนังจึงดูเข้าใจง่าย และจังหวะการดำเนินเรื่องจึงเป็นจังหวะที่ไม่น่าเบื่อจนเกินไปนั่นเอง\n\nปล1. หนังมี End Credit ด้วยค่ะ\n\nปล2. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\n"}
