{"movie_name": "Point Break", "text": "[Mini-Review] Point Break ปล้นข้ามโคตร (ไม่ Spoil)\n.\nการกลับมาอีกครั้งในเวอร์ชั่นที่มันส์ร้อนแรงขึ้นกว่าเดิมของภาพยนตร์แอคชั่นสุดมันส์แห่งยุคที่เคยส่งให้คีอานู รีฟส์กลายเป็นแอคชั่นสตาร์ขวัญใจคนทั้งโลกPoint Break คือเรื่องราวของจอห์นนี ยูทาห์(ลุค เบรซี่) เจ้าหน้าที่ FBI หนุ่มกับปฏิบัติการสืบสวนโคตรระห่ำ ที่ทำให้เขาต้องแทรกซึมเข้าไปในกลุ่มนักเล่นเซิร์ฟและเหล่านักกีฬาเอ็กซ์ตรีม เพื่อตามล่าตัวเหล่าอาชญากรจอมบงการผู้สร้างความเสียหายให้แก่วงการการเงินของโลก ซึ่งเชื่อว่าแฝงตัวอยู่ในคนกลุ่มนี้ แต่ยิ่งสืบค้นลึกลงไปเท่าไร จอห์นนี่ก็เริ่มตระหนักว่าชีวิตของเขากำลังตกอยู่ในอันตรายของคลื่นอาชญากรรมครั้งใหญ่ที่พร้อมจะซัดเข้าใส่เขาได้ทุกเมื่อ! (Cr.majorcineplex.com)\n.\nภาพยนตร์รีเมคจากเวอร์ชั่นก่อนหน้าในปี 1991 ซึ่งนำแสดงโดย Keanu Reeves โดยในเวอร์ชั่นนี้กำกับภาพยนตร์โดย Ericson Core ซึ่งเคยผ่านการกำกับงานภาพมาแล้วใน The Fast and the Furious (2001) ตัวหนังยังคงเค้าโครงเดิมในเวอร์ชั่นดั้งเดิม แต่มีการเพิ่มรายละเอียดความแอคชั่นโดยใช้กีฬา extreme มาช่วยเพิ่มอรรถรส หนังดำเนินเรื่องผ่านเรื่องราวชีวิตของตัวละครหลักตั้งแต่จุดเปลี่ยนของชีวิตจนต้องมาพัวพันกับแก๊งอาชญากรรมที่ไม่อาจระบุเหตุจูงใจได้ การดึงเอากีฬา extreme มาบอกเล่าเรื่องราวภายในหนังทำได้ยอดเยี่ยมมากๆ ด้วยทุนสร้างกว่า 100 ล้านเหรียญ ในการดึงเอานักแสดงอาชีพในแต่ละด้านมาถ่ายทำจริง ผ่านสถานที่จริงถึง 10 ประเทศ ทำให้ทุกๆการเสี่ยงตายเล่นเอาอะดรีนาลีนผู้ชมแตกพล่านและอาจหยุดหายใจไปในบางช่วงก็เป็นได้ อีกทั้งงานภาพจากสถานที่ที่ได้ช่างตระการตา งดงาม และยิ่งใหญ่มากๆ นอกจากนี้หนังยังใช้ปรัชญาของนักกีฬาชื่อดังมาขับเคลื่อนประเด็นสำคัญของหนังและสอดแทรกแง่คิดผ่านการใช้ชีวิตและทุกๆความเสี่ยงตายได้อย่างลึกซึ้ง\n.\nMy Score : 9.0/10\n\n"}
