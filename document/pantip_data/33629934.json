{"movie_name": "FOOSBALL มหัศจรรย์ ทีมเตะทะลุมิติ", "text": "1) ดูเพราะตัวอย่างหนังน่าสนุก แต่ดูแล้ว ก็สนุกแบบเป็นชิ้นๆ ไม่ปะติดปะต่อกัน ความประทับใจต่อหนัง ก็มีบ้าง แต่ต้องมองข้ามเส้นเรื่องและเหตุผลจริงๆ\n\n2) คุณภาพภาพ สีสดใส สไตล์ pixar ยุคกลางมากๆ ดีไซน์ตัวละครคล้าย incredible หน่อยๆ ส่วนตัวงานสร้างถือว่าสอบผ่านครับ\n\n3) ความสนุก ถ้าดูเป็นชิ้นๆ ฉากๆ ก็ฮาดูเพลินพอใช้เลยนะ ขำๆทั้งเรื่อง\n\n4) ฉากสวยๆ มีเยอะอยู่ จะเหมาะสมกับเนื้อเรื่องมาก หรือเวอร์เกินเนื้อเรื่องไปบ้าง แต่ก็ถือว่าอลังการ เวอร์วัง ตื่นตาดี\n\n5) ชอบฉาก foosball โต๊ะเกมฟูตบอลต้นเรื่องมาก ทำให้โต๊ะหมุนๆธรรมดาๆ ดูเวอร์และตื่นเต้นได้ดีมากๆ ผมไม่เคยเล่นโต๊ะแบบนี้มาก่อนยังไม่คิดเลยว่ามันจะน่าสนุกได้ขนาดนั้น\n\n6) ชอบภาพโพลารอยด์ กลางเรื่อง คือดูเหมือนจริงมากเลย ฉากพรีเซนต์นักบอลก็โอเค\n\n7) เหตุผลเรื่อง...มีปัญหาสุดๆครับ คือด้วยความพยายามเวอร์ พยายามขายฉาก ขายไอเดีย ขายมุขตลก เส้นเรื่องที่เรื่องบอกเล่าแบบ...คือเหมือนเมายามากๆ ขนาดเด็กๆดูยังได้ยินเสียงเด็กถามแม่เป็นระยะๆว่ามาได้ไงเลย ผู้ใหญ่อย่างผมก็ได้แต่ทำใจมองข้ามหาความสนุกไปเรื่อยๆ\n\n8) คาดว่าหนังจะสร้างเพื่อ 3 มิติโดยเฉพาะ จึงมีฉากปาของใส่จอเยอะมากๆ อะไรๆก็ปาออกมานอกจอเสมอๆ ก็ตลกดีไปอีกแบบ (ที่ไม่ชอบ ก็คุณยายแตงห้อย อะไรมันจะ 3D ขนาดนั้น เฮ่อออ)\n\n9) บทสรุปท้ายเรื่อง แบบว่า...สะท้อนสังคมเกิ๊น ยังไงเอเจนต์ ก็อยู่ตลอดกาลกว่านักบอล (จริงๆทั้งเรื่อง จะมีอะไรสะท้อนใจนิดๆตลอด อย่างพระเอกที่เก่งแต่เล่นโต๊ะบอลมาตั้งแต่เด็ก โดยไม่ยอมทำอะไรเพิ่ม พอโตมาเจอนักบอลที่โด่งดัง มันชวนเจ็บจี๊ดสะท้อนใจจริงๆ)\n\n10) ดูฆ่าเวลาได้ พาเด็กๆมาดูก็โอเค สนุกพอใช้ (แต่ต้องทำใจกับเหตุผลเรื่องนิดนึงนะ)\n\n******************************\n\nสงสัยหรืออยากพูดคุยทักทาย เจอะกันได้ที่นี่เลยครับ https://www.facebook.com/choord.k\n\nหรือจะเข้าไปกด like แล้วกด get notification ที่เพจของผม จะเป็นกำลังใจให้ผมได้มากเลยครับที่ https://www.facebook.com/tomyumtumnoir\n\nลิงค์นี้รวบรวมรีวิวหนังที่เคยเขียนมาแล้วครับ http://goo.gl/yDRPd7\n"}
