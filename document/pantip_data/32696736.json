{"movie_name": "The Babadook บาบาดุค ปลุกปีศาจ", "text": "รีวิวหนังใหม่ประจำสัปดาห์ The Babadook : บาบาดุค ปลุกปีศาจ (ไม่สปอยเนื้อหาสำคัญ)\n.\n6 ปีภายหลังจากการเสียชีวิตของสามี ทำให้เอมิเลีย (เอสซี่ เดวิส) ต้องเลี้ยงดูซามูเอล (โนอา ไวส์แมน) ลูกชายวัย 6 ปีของเธอเพียงลำพังอย่างยากลำบาก ทุกคืนเด็กชายมักจะถูกหลอกหลอนด้วยปีศาจในฝันร้ายที่เขาเชื่อว่าตั้งใจจะทำร้ายและมุ่งเอาชีวิตของตัวเองและแม่ วันหนี่งหลังจากได้อ่านนิทานก่อนนอนที่มีชื่อว่า ‘The Babadook’ ซามูเอลก็มั่นว่าใจสิ่งมีชีวิตที่แสนน่ากลัวในเนื้อเรื่องคือปีศาจที่เขาฝันถึงทุกคืน.. จากเรื่องไร้สาระที่ดูเหมือนจะเป็นแค่จินตนาการของเด็กชายตัวน้อย กลับกลายเป็นประสบการณ์หลอนคาบ้าน เมื่อ 2 แม่ลูกพบว่าตัวเองไม่ได้อยู่ในบ้านหลังนี้ตามลำพังอีกต่อไป! (Cr. majorcineplex.com)\n.\n.\nภาพยนตร์สยองขวัญสัญชาติออสเตรเลีย เนื้อเรื่อดัดแปลงจากเรื่องสั้นกำกับโดย Jennifer Kent โดยเนื้อเรื่องภายในหนังจะถูกถ่ายทอดผ่านตัวละครหลักคู่แม่ลูก หนังค่อยๆเล่าเรื่องผ่านเหตุการณ์ที่ตัวละครทั้งสองต้องพบ ซึ่งส่งผลต่อพฤติกรรมและปมปัญหาภายในใจของตัวละคร ฉากสยองขวัญออกแบบได้เรียบง่ายแต่สามารถสร้างความระทึกได้อย่างต่อเนื่อง ปีศาจ โลเคชั่น และพฤติกรรมของตัวละครถูกแฝงไปด้วยสัญลักษณ์ และแง่มุมในเชิงจิตวิทยา กระนั้นแล้วทุกสิ่งที่กล่าวมาแทบจะไม่มีความหมายหากไม่ได้ความสามารถในการแสดงของนักแสดงคู่แม่ลูก ทั้งในเรื่องปฏิสัมพันธ์ การขับเคลื่อนตัวหนัง และพฤติกรรมแบบสุดโต่งที่น่าสนใจกว่าความสยองขวัญภายในเรื่องเป็นไหนๆ\n.\n.\nกระแสตอบรับของหนังเรื่องนี้ค่อนข้างดีมาก และตัวภาพยนตร์เองก็กวาดรางวัลจากหลายๆเวทีภาพยนตร์ไปมากพอสมควร ถึงแม้ตัวผีหรือปีศาจดูเหมือนจับต้องไม่ได้และฉากสยองขวัญอาจดูธรรมดาหากเทียบกับหนังผีทั่วๆไป แต่ด้วยความสามารถของสองนักแสดงคู่แม่ลูก และรูปแบบการเล่าเรื่องของตัวหนัง หากผู้ชมสามารถตีความและเข้าใจความหมายได้ รับรองได้ว่าความสนุกไม่น้อยหน้าหนังสยองขวัญเรื่องอื่นๆแน่นอนครับ\n.\nIMDb Score 11/10/14 from 1723 users : 7.2/10\n.\nMy Score : 8.0/10\n\n\n\n[Spoil] คลิกเพื่อดูข้อความที่ซ่อนไว้\n\n\nขอให้สนุกกับการดูหนังจ้า\n"}
