{"movie_name": "Cloudy with a Chance of Meatballs 2 : มหัศจรรย์ ของกินดิ้นได้", "text": "       หลังจากที่นักประดิษฐ์ ฟลินต์ ได้คิดค้นสิ่งประดิษฐ์ที่สามารถเปลี่ยนน้ำเป็นอาหารได้สำเร็จแล้ว เขาก็พบว่าเครื่องที่เขาสร้างขึ้นมาได้ก่อให้เกิดภัยพิบัติแปลกๆมากมาย ทั้งฝนชีสเบอร์เกอร์, ทอร์นาโดสปาเก็ตตี้พัดถล่มบ้านเมือง จนเขาตัดสินใจบุกฝ่าอันตราย เพื่อเข้าไปทำลาย เครื่องจักรที่เขาสร้างขึ้นมาด้วยตัวเอง เพื่อช่วยเหลือโลกใบนี้เอาไว้จากเงื้อมมือของเขาเอง!?\n\n       แต่ไม่นาน เขาก็รับรู้ว่าสิ่งประดิษฐ์ของเขายังคงทำงานอยู่ และไม่เพียงแต่สร้างอาหารธรรมดาทั่วไปแล้ว แต่กลับสร้าง Foodimals ซึ่งเป็นลูกผสมระหว่างสัตว์กับอาหาร จนกลายเป็นอาหารที่มีชีวิต ทั้ง Tacodile Supreme, Shrimpanzee, hippotatomus, Watermelophant หรือ Double Bacon Cheespider ด้วยเหตุนี้เขาและเพื่อนจึงต้องออกปฏิบัติภารกิจ เพื่อช่วยโลกอีกครั้ง\n\n       เป็นหนังการ์ตูนอนิเมชั่นที่ถึงแม้ว่าเนื้อเรื่องจะดูไม่ค่อยมีอะไรก็ตาม แต่กลับสนุก กวนๆ เฮฮา ครีเอท มีความเป็นแฟนตาซี และเต็มไปด้วยจินตนาการสุดบรรเจิด ไอเดียแหวกแนว ไม่ว่าจะเป็นรูปร่าง ไอเกียและความน่ารักน่าชังของสัตว์อาหารต่างๆ (Foodimals), การตั้งชื่อสัตว์อาหารขั้นเทพ, มุขที่เล่นในหนังสุดเจ๋ง (เล่นคำกับสำนวนเก่งมากอ่ะ) หรือแม้กระทั่งไอเดียของสิ่งต่างๆในหนังที่ดูเข้ากันไปเสียหมด นับเป็นอีกเรื่องที่น่าไปดูเลยหละครับ\n\n       แต่ผมว่าเรื่องนี้อาจจะเหมาะกับเด็กวัยรุ่น หรือวัยทำงานอย่างเราๆมากกว่านะ เพราะเล่นมุขสำนวนภาษาอังกฤษค่อนข้างเยอะ ถ้าฟังออกแล้วเข้าใจจะฮามากครับ แค่ชื่อสัตว์อาหารก็เลิศสุดๆแล้ว ส่วนเด็กเล็กเอาจริงก็ดูได้แหละ แต่อาจจะไม่ขำเท่าวัยรุ่นดูกันครับ (ตอนผมดูเห็นเด็กหลับไปหลายคนอยู่)\n9/10\n"}
