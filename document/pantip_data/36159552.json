{"movie_name": "John Wick: Chapter 2", "text": "\"ไม่ว่าหน้าไหนอย่าคิดมาขวาง ฉันจะฆ่าแม้งให้หมด...\"\n----------------------------------\n\"John Wick: Chapter 2 - แรงกว่านรก 2\" (7/10)\n\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์เรื่อง John Wick: Chapter 2 - แรงกว่านรก 2\" ทางไปเพจผมครับ -->  https://www.facebook.com/FeedbackMovies\n\nเรื่องย่อ\n\"John Wick: Chapter 2\" คือการกลับมาอีกครั้งของนักฆ่าสุดโหดผู้เคยฆ่าคนด้วยดินสอเพียงแท่งเดียว โดยในภาคแรก \"จอห์น วิค\" (เคียนู รีฟส์) ต้องเลือดขึ้นหน้ากับการที่สุนัขผู้เปรียบเสมือนความทรงจำครั้งสุดท้ายของภรรยาที่เสียชีวิตไปถูกพวกแก๊งมาเฟียฆ่า เป็นเหตุให้เค้าต้องออกมาล้างแค้นคืนให้สาสม และด้วยพันธสัญญาเลือด ทำให้ภาคนี้ จอห์น ต้องถูกบังคับให้จับอาวุธและกลับคืนสู่วงการนักฆ่าอีกครั้ง และครั้งนี้เขาต้องเดินทางไปที่กรุงโรมและต้องเผชิญหน้ากับสุดยอดนักฆ่าระดับโลกเพื่อร่วมมือกับเพื่อนเก่าในการวางแผนยึดครองสมาคมลับแห่งนักฆ่านานาชาติ\n\nความเห็นส่วนตัว\nผิดคาดไปเยอะ สำหรับความคาดหวังของหนังภาคที่สองของจอห์น วิค เพราะในเว็บไซต์รีวิวส่วนใหญ่ต่างให้คะแนนและคำจำกัดความออกมาดีเสียจนผมตั้งความหวังไว้สูงปรี้ดเลยทีเดียว\n\nโดยส่วนตัวผมเบื่อในช่วงต้นของหนังมาก มีเคลิ้มๆสะลึมสะลือเป็นพักๆ ผมรู้สึกไม่ชอบเหตุผลและเงื่อนไขของหนังเท่าไหร่ มันไม่ค่อยดึงอารมณ์ผมให้รู้สึกเหมือนตัวละคร ต่างจากภาคแรกที่พูดเรื่องการแก้แค้นด้วยเหตุผลที่เข้าใจได้ แต่สิ่งที่ต้องยอมรับในหนังภาคนี้คือ มันยังคงไว้ซึ่งความมันส์และความโหดของฉากแอ๊กชั่นที่ทำให้รู้สึกว่าตัวหนังมันโดดเด่นและดูสร้างสรรค์กว่าหนังแอ๊กชั่นเรื่องอื่นๆ\n\nจอห์น วิค คือแม้งฆ่าทุกคนจริงๆ ความแรงของกระสุนปืนและเสียงลำกล้องนี้ช่วยบิ้วอารมณ์ความเดือดแบบสุดติ่ง จากสะลึมสะลือในตอนแรกก็ต้องตาสว่างโดยพลัน จุดเด่นอีกจุดหนึ่งของหนังก็คือความต่อเนื่องของฉากแอ๊กชั่นที่ดูไหลลื่นและนำเสนอมุมกล้องได้โหดจัดชัดเจน แอบหมันไส้ความขี้เก็กของอีตาจอห์น วิค อยู่หลายช่วง อะไรจะเก่งเกินจะมนุษย์ เก่งในชนิดที่เรียกว่า 1 ต่อ 100 แม้งก็ไม่ตาย แต่เอาเหอะดูเอามันส์ มันก็มันส์จริง\n\nมาว่ากันที่ตัวร้ายบ้าง ผมคิดว่าเรื่องนี้ตัวร้ายแม้งมาดเยอะแต่อ่อนชิหาย ทำเป็นเก็กไปเก็กมา แป็ปก็ตายแล้ว (โดยเฉพาะนางใบ้) ความยากของจอห์นในศึกนี้เลยไม่ได้เกิดจากความโหดของตังร้าย แต่มันเป็นจำนวนของตัวร้ายและลูกสมุนมากกว่า ในภาพรวม \"John Wick: Chapter 2\" สำหรับผมแล้ว หนังมีบทที่ไม่น่าสนใจเท่าภาคแรก แต่ความมันส์ และความโหดของฉากแอ๊กชั่นถือว่าทำได้โดดเด่นสมคำร่ำลือ\n\nเพื่อนๆสามารถเข้าไปกดไลก์และติดตามการรีวิวหนังกันได้ที่  https://www.facebook.com/FeedbackMovies\nMoviesFeedback No.24/2017 (259)\n"}
