{"movie_name": "Shut In หลอนเป็นหลอนตาย", "text": "หนังอีกเรื่องในสัปดาห์นี้ที่ผมเลือกดู เพราะ นาโอมิ วัตต์ 555 จริงๆ ดูตัวอย่างก็ไม่ได้เรียกว่าน่าดูขนาดพลาดไม่ได้ ทำใจไว้ระดับนึงแล้วว่าหนังคงไม่ได้มีอะไรมากมายให้ประทับใจ พอดูแล้วก็อ่ะโอเคน่ะ ไม่ได้แย่ แต่ก็ไม่มีอะไร\n\n\nแมรี่ จิตแพทย์สาว ผู้อาศัยอยู่กับลูกชายของเธอ สตีเว่น ร่างกายที่ไร้ความรู้สึกที่ทุกวันเธอต้องตื่นขึ้นมา ป้อนอาหาร อาบน้ำ เธอรู้สึกราวกับว่าเธอได้สูญเสียลูกชายไปตั้งแต่อุบัติเหตุในครั้งนั้น แต่แล้วการเข้ามาของ ทอม เด็กชายผู้สูญเสียแม่ก็เข้ามาในชีวิตเธอ ทอมปิดกั้นทุกคนจากชีวิตของเขา เขาจึงถูกส่งตัวมารักษาที่บ้านของแมรี่ แมรี่รู้สึกเหมือนได้ลูกชายกลับมาอีกครั้ง แต่ในค่ำคืนนั้นท่ามกลางพายุหิมะที่ถาโถม ทอมกลับหายตัวไปอย่างลึกลับ และนี่คือจุดเริ่มต้นของความสยองที่จะหลอนคุณจนถึงขีดสุด\n\n\nหนังเล่าเรื่องได้ค่อนข้างเอื่ยเฉื่อยเรื่อยๆ ในตอนแรก เรียกว่าเกือบหลับเลยทีเดียว แถมยังไม่ค่อยจะมีที่มาที่ไปหรือเหตุผลรองรับสักเท่าไหร่ แล้วหนังก็พาเข้าสู่จุดเริ่มต้นของปมที่หนังผูกไว้\n\n\nพอเข้าช่วงที่หนังอยากจะให้คนดูตื่นเต้นแล้ว จังหวะตกใจของหนังทำได้ค่อนข้างดี แต่ไม่ถึงกับเยี่ยม เพราะการหลอกคนดูไม่ได้แตกต่างจากหนังหลอนเรื่องอื่นที่ผ่านมา มามุขเดิมๆ แนวเดิมๆ เหมือนหนังสมัยเมื่อ 10 กว่าปีที่แล้ว\n\n\nตอนจบมีหักมุมแต่ไม่ได้เซอร์ไพร์ส เพราะผมเชื่อว่าคนดูเดาได้ตั้งแต่ค่อนเรื่องแล้วล่ะ ว่าอะไรคือปริศนาที่หลอนนางเอกอยู่ตลอดทั้งเรื่อง เพียงแต่เหตุผลรองรับมันน้อยเกินไป และสิ่งที่เกิดขึ้นกับตัวละครทั้งสามในบ้านมันดูงงๆ ไปหมด\n\n\nเอาเข้าจริงหนังมันก็หลอนพอได้แหละครับ แต่ก็ไม่ได้แปลกใหม่อะไรเลย ออกจะซ้ำซากสุดๆ สิ่งดีของหนังคือโอเคว่าอารมณ์หนังพอได้แหละ แต่คงไม่ถึงกับสุดติ่งจนน่าจดจำ แต่เสียดายอย่างนึง ถ้าหนังสว่างกว่านี้เราคงได้เห็นฉากเด็ดของ นาโอมิ วัตต์ แล้วล่ะ 555\n\nพูดคุยเพิ่มเติมได้ที่เพจนะครับ >>> [Spoil] คลิกเพื่อดูข้อความที่ซ่อนไว้\n"}
