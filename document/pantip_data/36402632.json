{"movie_name": "Guardians of the Galaxy Vol. 2", "text": "Guardians of the Galaxy Vol. 2 (ไม่สปอยล์เนื้อหาสำคัญ)\n.\nภาคต่อการผจญภัยของแก๊งค์เกรียนแห่งจักรวาลมาร์เวล ที่ในภาคนี้บอกเล่าถึงเรื่องราวการเดินทางเพื่อไขปริศนาเกี่ยวกับผู้ให้กำเนิดที่แท้จริงของ ปีเตอร์ ควิลล์ รวมทั้งยังต้องเผชิญหน้ากับศัตรูเก่าและวายร้ายตัวใหม่อีกด้วย กำกับภาพยนตร์โดย James Gunn (Guardians of the Galaxy (2014))\n.\nเรื่องราวการผจญภัยของแก๊งค์เกรียนสุดซ่าส์ที่ดำเนินเนื้อหาต่อเนื่องจากภาคแรก และคงกลิ่นอายความโหด มันส์ ฮา ดังเช่นภาคแรกไว้อย่างครบครัน ตัวหนังบอกเล่าเหตุการณ์ที่ดำเนินจากภาคก่อนหน้าโดยขยายเรื่องราวที่ยิ่งใหญ่ขึ้น รวมถึงบอกเล่าภูมิหลังของตัวละครแต่ละตัว มิตรภาพ และความเป็นครอบครัวเดียวกัน ตัวหนังยังคงงานภาพที่สีสรรฉูดฉาดอลังการ มุกตลกที่ลงจังหวะได้โครตฮา และการเสียสละอย่างสุดซึ้งจนอาจเสียน้ำตาได้เลย ตัวหนังในภาคนี้นอกจากเนื้อเรื่องที่ขยายใหญ่และวายร้ายที่โหดเหี้ยมยิ่งขึ้นแล้ว หนังยังสามารถวางดนตรีประกอบยุค 90’s อันเป็นเอกลักษณ์ของเรื่องและชวนติดหูได้อย่างลงตัวและพอเหมาะพอดี สามารถขับเคลื่อนอารมณ์ของผู้ชมในแต่ช่วงเหตุการณ์ได้ยอดเยี่ยมมากๆ นอกจากนี้หนังยังอัดแน่น Easter Egg ไว้อีกมากมาย ส่วน Baby Groot นี่น่ารักมาก I’m Groot ! >__<\nปล. หนังจบอย่าเพิ่งรีบลุก มี End Credit 5 ตัว รออยู่นะครับ\n.\nคะแนนความชอบ : 9/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 30 เมษายน เวลา 21:51 น."}
