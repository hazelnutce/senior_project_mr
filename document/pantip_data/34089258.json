{"movie_name": "FANTASTIC FOUR", "text": "[Mini-Review] Fantastic Four แฟนแทสติก โฟร์ (ไม่ Spoil)\n.\n“หนังปรุงแต่งและบอกเล่าภูมิหลังของสี่มหัศจรรย์ได้สดใหม่น่าสนใจ หากแต่ไปได้ไม่ไกลทั้งในแง่ของเรื่องราว ความสมเหตุสมผล และการเข้าสู่ห้วงอารมณ์ของผู้ชม”\n.\nเป็นเรื่องราวของเด็กวัยรุ่นธรรมดา 4 คนที่สามารถหายตัวสลับเข้าไปในโลกที่มีความอันตรายได้ ซึ่งร่างกายของพวกเขาจะเปลี่ยนแปลงไปอย่างน่าทึ่ง ชีวิตพวกเขาพลิกผันไปอย่างไม่อาจย้อนเวลากลับไปได้ ทั้งทีมต้องศึกษาวิธีควบคุมความสามารถใหม่ของพวกเขา และร่วมมือกันปกป้องโลกจากเพื่อนเก่าที่กลายมาเป็นศัตรู (Cr.majorcineplex.com)\n.\nภาพยนตร์รีบูทเวอร์ชั่นล่าสุด โดย Fantastic Four (2015) เวอร์ชั่นนี้กำกับโดย Josh Trank อีกทั้งยังเขียนบทและสร้างโดยสตูดิโอ 20th Century Fox ภายในเวอร์ชั่นนี้ตัวหนังได้มีการปรับเปลี่ยนเรื่องราวของตัวละคร ปฏิสัมพันธ์ และที่มาของความสามารถพิเศษใหม่ยกเครื่อง ตัวหนังเริ่มด้วยการบอกเล่าถึงภูมิหลังของตัวละครหลักอย่างรีด ริชาร์ด และเบน กริม ได้อย่างน่าสนใจและให้กลิ่นอายของไซไฟได้อย่างดี ก่อนที่จะดำเนินเรื่องราวเข้าสู่จุดเปลี่ยนของตัวละคร การแตกหัก และการพิสูจน์ความเป็นตัวตนของผองเพื่อนสี่มหัศจรรย์ ซึ่งปัญหาการไม่ลงรอยกันของฝั่งผู้กำกับและสตูดิโอค่อนข้างสะท้อนคุณภาพในตัวหนังอย่างเห็นได้ชัด วัตถุดิบอย่างดีที่ถูกจัดเตรียมไว้ในช่วงต้น ได้ถูกปรุงและนำเสนอในช่วงท้ายอย่างน่าเสียดาย ทั้งเรื่องราวของมิตรภาพ ความสมเหตุสมผล และการเข้าสู่ห้วงอารมณ์ของผู้ชม แต่กระนั้นแล้ววัตถุดิบเหล่านี้ก็ยังเล่อค่า หากถูกนำมาใช้ปรุงใหม่ในภาคถัดไป หรืออยู่ในมือค่ายใหญ่ที่ถนัดในการรังสรรค์ภาพยนตร์แนวนี้นั่นเอง\n.\nMy Score : 6.5/10\n\n"}
