{"movie_name": "Annabelle: creation", "text": "มี Spoil ตอนจบ\nAnnabelle Creation หากให้เปรียบเทียบแล้ว ถือเป็นหนังป๊อบคอร์นชั้นยอด ที่หากใครหวังดูหนังผี ไม่เน้นตุ้งแช่ แต่เน้นความหลอนล่ะก็ ตีตั๋วเข้าไปดูทันทีไม่ต้องลังเล\nหนังยังคงเดินตามแบบคลาสสิก คือให้เหล่าตัวละครที่ต้องมารับกรรมทั้งหลาย ได้เดินสำรวจบ้านก่อน ซึ่งต้องบอกเลยว่าบ้านหลังนี้ มีมุมชวนหลอนเยอะสัส ยังไม่รวมคุณแม่พิการอีกด้วย ถือว่างานสร้างของหนังเรื่องนี้ เก็บรายละเอียดได้แน่นมากทีเดียว หลังสำรวจบ้านเสร็จแล้วก็ได้เวลาสร้างความหลอนทันที\nยอมใจคนออกแบบตุ๊กตาแอนนาเบลล์ในหนังมาก เป็นตุ๊กตาที่ไม่มีความน่ารักเลย มีแต่ความหลอนในหน้ามัน แม้จะไม่เคยทำหน้าแฮร่ หน้าตกใจก็ตาม แต่แค่มันหันซ้ายหันขวาก็ทำให้บรรยากาศในโรงขนลุกได้จนหมด (แม้น้องหนูลินดาทำปล่อยมุกมาเป็นระยะก็เถอะ)\nพระเอกของหนังจริงๆก็คือบรรยากาศในหนังและเซาวด์ที่ยอมกราบกับการผสานกับภาพและเสียงได้หลอนตับแตกมากๆ ยังไม่รวมความ create การถูกหลอกได้สร้างสรรค์และยอมรับว่ามันเจ๋ง มันทำให้คนดูกลัวได้ ซึ่งถือว่าประสบความสำเร็จแล้วล่ะ\nบางทีก็งง ว่าใครสามารถปราบผีแอนนาเบลล์ได้มั่ง พระ หลวงพ่อ บทสวด อะไรก็ตามปราบได้หมด จนสงสัยมีแค่หมีเท็ดแล้วล่ะมั้ง ที่ปราบพยศได้ 55555\n[Spoil] คลิกเพื่อดูข้อความที่ซ่อนไว้\n\n\nจักรวาล marvel , DC หรือ dark universe มีสะเทือนเมื่อเจอจักรวาลผี อันนี้\n"}
