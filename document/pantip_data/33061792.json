{"movie_name": "The One Ticket ตัวพ่อเรียกพ่อ", "text": "\"The One Ticket ตัวพ่อเรียกพ่อ\"\n\nผลงานสร้างจาก บริษัท เลเซอร์แคท จำกัด ผู้สร้างผลงาน \"คืนวันเสาร์ถึงเช้าวันจันทร์\" และ \"ฤดูที่ฉันเหงา\" ในเรื่องนี้ แดน ผันตัวเองขึ้นเป็นโปรดิวเซอร์\n\nจากตัวอย่างหนัง สิ่งแรกที่คิดคือ \"เป็นหนังตลก\" ซึ่งถ้าพูดตามตรง จากตัวอย่างคิดว่าพล็อตเรื่องคงจะไม่มีอะไรเท่าไหร่ เป็นแค่การพยายามหาตั๋วให้ลูก ให้ทันคอนเสิร์ตเท่านั้น แต่เมื่อได้ไปชม ก็ได้เห็นมุมอื่นๆที่ไม่คิดว่าจะได้เจอ...\n\nเริ่มตั้งแต่ฉากเปิดเรื่องครับ จะเริ่มด้วยการ์ตูน มีลายเส้นที่น่าสนใจ ในส่วนของเนื้อเรื่อง ทั้งแดน และ น้อยูเค เล่นได้ดี สมบทบาทเหมือนกับเป็นพ่อลูกกันจริงๆ\n\nแน่นอนครับหนังเรื่องนี้เป็นหนังตลก มีการยิงมุกเข้ามาเป็นระยะๆ ก็มีมุกแป้กบ้างในบางมุก แต่สิ่งที่ไม่ได้คิดไว้ว่าจะเจอก็คือ...พาร์ทดราม่าครับ เป็นการดราม่า ชีวิตในครอบครัวพ่อ-ลูก ที่ทำออกมาได้น่าสนใจดีครับ\n\nในด้านตัวละคร ทุกๆคนทั้งหลักและเสริมเล่นได้สมบทบาทตามที่ตัวเองได้รับครับ หลายตัวละครมีความสำคัญพอสมควรกับเนื้อเรื่อง\n\nความเห็นส่วนตัวหลังจากดู: The One Ticket ตัวพ่อเรียกพ่อ เป็นหนังตลก แต่ถ้าเอาตรงๆ ส่วนตัวกลับชอบพาร์ทดราม่ามากกว่า อีกทั้งข้อคิดที่แฝงมาในคำพูดคมๆ ก็ทำออกมาได้ดีกว่าพาร์ทตลกที่ค่อนข้างแป๊ก (ก็มีขำบ้าง แต่ส่วนใหญ่เป็นมุกเดิมๆครับ)\n\nสิ่งที่ควรรู้\n- มุกตลก ฝืดบ้างเวิร์คบ้าง มีมุกติดเรทด้วยนิดหน่อย (ภาพติดเรทก็มีบ้างครับ)\n- พาร์ทดราม่า พ่อ-ลูก ทำได้ดีครับ มุมนี้ยังไม่ค่อยถูกนำมาใช้เป็นหนังเท่าไหร่\n\nสุดท้ายอยากบอกว่าท่านที่อยากดูหนังตลก เรื่องนี้ไม่ค่อยตอบโจทย์ได้ดีเท่าไหร่ครับ แต่ถ้าสนใจพาร์ทดราม่า ก็อาจจะชอบได้ครับ เหมาะเป็นหนังครอบครัว ไปดูกัน พ่อ แม่ ลูก นะครับ\n"}
