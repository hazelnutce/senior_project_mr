{"movie_name": "Thief (1981)", "text": "ผลงานกำกับหนังยาวเรื่องแรกของ Michael Mann ที่ถึงจะเป็นหนังเรื่องแรกแต่ก็เป็นหนังที่มีลายเซ็นของ Michael Mann อยู่ครบ(เนื้อเรื่องเกี่ยวกับตำรวจ/อาชาญกร,ฉากแอ็คชั่นที่สมจริง,สไตล์การถ่ายภาพที่ให้อารมณ์แบบหนังฟิล์มนัวร์ ฯลฯ) คือดูจบแล้วรู้เลยว่า Mann แกค้นหาตัวเองเจอตั้งแต่หนังเรื่องแรกเลยแหะ\n\nชอบมาก เป็นหนังที่แมน + เท่ในทุกๆสัดส่วนตามมาตรฐานหนังของ Mann / ลุง James Caan รับบทเป็นโจรปล้นเพชรระดับพระกาฬผู้เป็นพระเอกของเรื่องได้ดีสุดๆจนนึกไม่ออกเลยว่าจะมีใครเหมาะกับบทนี้มากไปกว่าลุงแก / ดนตรีประกอบโดย Cliff Martinez (Drive) ก็เท่มากๆเหมือนกัน\n\nธีมหลักของหนังที่ว่าด้วยเรื่องราวของโจรที่พยายามกลับตัวเพื่อไปใช้ชีวิตครอบครัวกับคนที่ตัวเองรักนี่ก็เป็นธีมเดียวกับที่ Mann จะหยิบกลับมาเล่นในหนังเรื่องหลังๆของเขาอย่าง Heat, Public Enemies เด๊ะๆเลย\n\nน่าเสียดายที่หนังเรื่องนี้เป็นหนัง Michael Mann ที่คนไม่ค่อยจะรู้จักกันหรือพูดถึงกันสักเท่าไหร่นัก ทั้งๆที่ความจริงแล้วหนังเรื่องนี้เป็นหนังที่เจ๋งเด็ดดวงกว่าหนังยุคหลังๆหลายๆเรื่องของ Mann ด้วยซ้ำ ส่วนตัวแล้วเลยดีใจมากที่ The Criterion Collection﻿ กำลังจะออกดีวีดี/บลูเรย์ของหนังเรื่องนี้ช่วงเดือนมกราคมปีหน้า เพราะคงจะมีคอหนังรุ่นใหม่อีกไม่น้อยเลยที่จะมีโอกาสได้รู้จักกับหนังเรื่องนี้ผ่านทาง Criterion\n\n8.5/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\nตัวอย่างหนัง\n\n\nป.ล. เรียงลำดับหนังของ Michael Mann ที่ตัวเองชอบมากที่สุด...\n\nHeat = The Insider > Thief > Manhunter = Collateral > The Last of the Mohicans > Public Enemies > Miami Vice\n\nแก้ไขข้อความเมื่อ 22 ตุลาคม 2556 เวลา 05:27 น."}
