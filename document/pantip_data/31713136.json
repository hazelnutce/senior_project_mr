{"movie_name": "Movie Review: Open Grave ผวา ศพ นรก", "text": "ไม่สะใจแต่ก็สนุก\n\nเรื่องราวของชายคนหนึ่งที่ตื่นขึ้นมาแล้วพบว่าตัวเองอยู่ในบ่อที่มีแต่ศพเต็มไปหมด แล้วก็ยังจำอะไรไม่ได้ซักอย่าง จำไม่ได้แม้กระทั่งชื่อตัวเอง จากนั้นก็มีคนมาช่วยเขาขึ้นไป และพาไปยังบ้านหลังหนึ่ง ซึ่งยังมีคนอีกกลุ่มนึงที่จำอะไรไม่ได้เช่นเดียวกันกับเขา ซึ่งพวกเขาต้องมาประติดประต่อเรื่องทั้งหมด และค้นหาว่าเกิดอะไรขึ้น รวมทั้งหาทางออกจากสถานที่แห่งนั้นอีกด้วย\n\nก่อนอื่น ต้องขอบอกว่า เรื่องนี้สนุก แต่ยังไม่สะใจเท่าที่ควร เพราะอารมณ์ของหนังดูกั๊กๆยังไงไม่รู้\n\nส่วนปริศนาต่างๆในเรื่องนั้น ก็จะค่อยๆคลายปมออกมาทีละนิดๆ และเมื่อถึงจุดไคลแม็กซ์ ทุกอย่างก็คลี่คลายไปได้แบบงงๆ คือมันอธิบายทุกอย่างไม่ละเอียด ยังมีบางฉากที่ยังงงและสับสนอยู่บ้าง แต่โดยรวมแล้วก็ไม่ได้งงอะไรมากขนาดนั้น\n\nแถมเรื่องนี้ยังแอบหักมุมเบาๆด้วยนะ เพราะตอนแรกที่ดู ผมก็คิดไว้ว่า ไอ้โน่นไอ้นี่จะต้องเลวแน่ๆ ที่ไหนได้...? ไม่บอกดีกว่า ไปดูกันเอาเอง อิอิ\n\nส่วนเรื่องความสยองนั้นต้องขอบอกว่ามีให้เห็นบ้างประปราย แต่ก็ยังไม่มากเท่าไหร่ แต่หนังก็ชดเชยมาด้วยบรรยากาศที่ไม่น่าไว้วางใจทั้งเรื่อง รวมทั้งดนตรีประกอบที่ฟังแล้วก็แอบขนลุกอยู่พอสมควร แล้วก็การกระทำของตัวละครแต่ละคนที่ดูลึกลับๆ ดูแล้วเหมือนว่าจะไว้ใจใครไม่ได้ซักคนเลยแฮะ เมพๆดี\n\nอันที่จริง ฉากสยองขวัญอาจจะดูน่ากลัวก็ได้สำหรับบางคน แต่กับแอดมินที่มีชั่วโมงบินสูงในหนังสยองขวัญ และสกิลความเทพของแอดมินมันมีมาก ผมก็เลยไม่ค่อยตกใจเท่าไหร่ จะมีบ้างก็แค่นิดหน่อย 55555\n\nสรุปเลยนะ ใครที่กำลังมองหาหนังสยองขวัญดีๆซักเรื่อง เรื่องนี้ก็ใช้ได้เลยนะฮะ แม้ว่าจะงงๆและความสยองจะน้อยไปนิด (สำหรับผม) แต่โดยรวมแล้ว ถ้าถามว่าจะคุ้มมั๊ยถ้าจะยอมเสียเงินไปดู ขอบอกว่าคุ้มครับ ไปดูเลย สนุก ไม่ผิดหวังครับ\n\nขอบคุณทางค่าย MonoFilm อีกครั้งครับ @minNobita\nCR: https://www.facebook.com/pages/Nangnadoo-%E0%B8%AB%E0%B8%99%E0%B8%B1%E0%B8%87%E0%B8%99%E0%B9%88%E0%B8%B2%E0%B8%94%E0%B8%B9/144400342339693\n"}
