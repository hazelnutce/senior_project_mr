{"movie_name": "Interstellar : ทะยานกู้ดาวโลก", "text": "       เมื่ออนาคตของมนุษยชาติกำลังเจอวิกฤตจากภัยธรรมชาติบนโลก มนุษย์เริ่มขาดแคลนอาหาร สภาพอากาศไม่เอื้อต่อการดำรงชีวิต ทำให้นักวิทยาศาสตร์กลุ่มนึงตัดสินใจดำเนินโครงการสำรวจครั้งยิ่งใหญ่ที่สุดในประวัติศาสตร์ โดยส่งทีมสำรวจเดินทางข้ามอวกาศไปยังอีกกาแลคซี่หนึ่ง เพื่อค้นหาคำตอบที่อาจจะเป็นทางรอดสุดท้ายที่ซุกซ่อนอยู่ในดาวดวงใดดวงหนึ่ง ว่ายังมีอนาคตของมนุษยชาติอยู่หรือไม่\n\n       เป็นหนังดราม่าไซไฟที่ว่ากันด้วยการสำรวจดาวที่อยู่ไกลโพ้นอีกกาแลคซี่นึง ทำให้เรื่องราวดูลึกลับ น่าติดตาม เต็มไปด้วยปริศนาต่างๆ และมีศัพท์ทางวิชาการ รวมไปถึงทฤษฎีต่างๆเต็มไปหมด ดูแล้วอาจจะงงๆเข้าใจยากไปซักหน่อย แต่หนังเรื่องนี้สามารถเล่าเรื่องสื่อสารประเด็นต่างๆได้ค่อนข้างดี ถ้าตั้งใจดู ก็พอจะทำความเข้าใจประมาณ 80-90% ได้อย่างไม่ยากเย็นนัก ซึ่งผมว่าคนที่ติดตามเรื่องพวกนี้มาอยู่แล้ว น่าจะอินและเข้าใจได้ง่ายอยู่นะ\n\n       ส่วนการปูพื้น ดำเนินเรื่องก็ทำได้ดี ค่อยๆผูกปมปริศนาในแต่ละจุดให้เราคอยสงสัย แต่ละอย่างก็ดูลึกล้ำเกินจินตนาการ อลังการงานสร้าง สามารถใช้ทฤษฎีทางวิทยาศาสตร์ผสมเข้ากับจินตนาการได้เป็นอย่างดี\n\n       โดยรวม ถือเป็นหนังดีที่น่าดูและไม่ควรพลาดอีกเรื่องเลยครับ ชอบอ่ะ แต่ถ้าใครที่ไม่ชอบหนังเข้าใจยาก อาจจะไม่ชอบก็ได้ (เข้าใจยากแบบเรื่อง Inception ที่บางคนดูแล้วไม่เข้าใจ เลยไม่ชอบอ่ะ) ใจจริงอยากดูเก็บรายละเอียดอีกซักรอบ คิดว่าน่าจะเข้าใจอะไรๆได้มากขึ้น\n\n       p.s. ใครที่คิดจะไปดู ลองไปทำความเข้าใจกับเรื่องพวกนี้ก่อนก็ดีครับ Murphy's law, Newton's law, Event Horizon, Wormhole, Black hole, Singularity, ทฤษฎีสัมพัทธภาพ (ยากเนาะ หึหึ)\n10/10\n\nแก้ไขข้อความเมื่อ 9 พฤศจิกายน 2557 เวลา 21:56 น."}
