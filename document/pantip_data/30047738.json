{"movie_name": "The Thieves", "text": "The Thieves ว่าด้วยเรื่องราวของโจรทั้ง 10 คน ที่มารวมตัวกันในรอบหลายปี เพื่อภารกิจชิงโคตรเพชรมูลค่ามหาศาล\n\nแม้พลอตจะดูดาดๆไปสักหน่อย แบบที่เห็นแล้วพอรู้ได้ว่าตอนจบมันจะต้องเป็นอย่างไร ด้วยโทนหนังที่มาแนวแก๊งนักตุ๋นแล้ว หนังเรื่องนี้คงเป็นหนังบันเทิงที่ดูได้เพลินๆอีกเรื่องหนึ่ง แบบไม่ต้องซีเรียสจริงจังอะไรมาก\n\nแต่ก่อนอื่น สำหรับใครที่ยังไม่ได้ดูแล้วรีบตัดสินว่านี่คือ แก๊ง Ocean ของเอเชียล่ะก็..\n...คิดใหม่ได้เลย..\n\nการรวมตัวกันเฉพาะิกิจของเหล่าโจรมืออาชีพระดับท๊อปของวงการ เพื่อชิงโคตรเพชรในครั้งนี้ ไม่ได้มีเพียงแค่คนเกาหลีสัญชาติเดียว แต่ยังต้องร่วมมือกับแก๊งจากฮ่องกง ที่มีวิธีคิดและการทำงานแตกต่างกันอย่างสิ้นเชิง\n\nส่วนประกอบของแก๊งไมไ่ด้เกิดจากความรักใคร่สมัครสมานสามัคคี แบบแก๊งนักตุ๋นอื่นๆ ที่มักมาจากความเป็นเพื่อนร่วมอาชีพที่ทำงานด้วยกันมานาน หรือ เป็นคู่รัก เป็นทายาท เป็นครอบครัว\n\nเพราะนี่คือการ \"รวมการเฉพาะกิจ\" จริงๆ\n\nจุดเด่นของ \"หนังนักตุ๋น\" จากเกาหลี เรื่องนี้ คือการโยน \"ความลับ\" ใส่มาในตัวละครทุกตัว\nพร้อมๆกับการวางแผนโจรกรรม ความลับของแต่ละคนก็ค่อยๆเผยออกมาทีละนิด\n\nนอกเหนือจาก ความสนุกตามประสาหนังแก๊งตุ๋นทั่วไป ที่เราได้เห็นแผนการค่อยๆเป็นรูปเป็นร่าง\nและเมื่อถึงเวลาดำเนินงานจริงๆ ทริคต่างๆจะค่อยๆเผยออกมาให้เราได้อมยิ้มว่า\nอ๋อ ..ที่แท้เป็นแบบนี้นี่เอง\n\n\"ความลับ\" ของแต่ละคนที่ค่อยๆเปิดเผย ได้ทำให้เรื่องราวการโจรกรรม กลายเป็นแค่\n\"บทเกริ่นนำ\" ของเรื่องราวทั้งหมด\nจากจุดนี้หนังได้เปลี่ยนมุมกลายมาเป็น แอคชั่น ดราม่า หักเหลี่ยมแทน\n\nซึ่งหนังก็ทำได้อย่างน่าติดตามดี รวมถึงคิวแอคชั่นที่ดูจะโอเวอร์ไปบ้าง แต่ก็สนุกเอาเรื่อง\nแม้ จะมีตอนจบแบบที่เดาได้ แต่ก็ถือว่าเป็นหนังเกาหลีในแนวนี้ที่เจ๋งเลยทีเดียว\n\nท้ายสุด คงไม่เป็นการกล่าวเกินจริงจนเกินไป ถ้าจะบอกว่า แค่ดู จอน จี ฮุน\n(และทักษะการแสดงที่ Level Up! สุดๆของเธอ) ก็ถือว่า คุ้มแสนคุ้มแล้วกับการเสียเงินตีตั๋วเข้าไปดู\n\n\nหนังเข้าฉายรอบปกติวันที่ 17 มกราคมนี้\n(ขอบขอบคุณเว็ปพันดริฟท์สำหรับบัตรรอบสื่อมวลชนมา ณ ทีนี้ด้วยจ้า)\n\n"}
