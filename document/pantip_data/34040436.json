{"movie_name": "Parasyte Part 2", "text": "เรื่องราวที่สานต่อจากภาคแรกโดยมีเล่าแฟลชแบ็กทบทวนความจำกันนิดหน่อย แล้วจึงเข้าเรื่องกันทันที เหตุการณ์มันมาถึงตรงหนุ่มน้อย ชินอิจิ (Shota Sometani) ผู้มีปรสิตครอบครองเพียงแขนข้างหนึ่งไว้ จัดการแก้แค้นให้กับความสูญเสียที่มารดากลายเป็นปรสิตก่อนต้องจบชีวิตลง เขาจึงเลือกจะฆ่าปรสิตทุกตนที่พบเจอ แม้ในกลุ่มปรสิตจะมีผู้ฉลาดทัดทานเพื่อให้ยังไว้ชีวิตเขาอยู่\n\nแต่ก็ดูเหมือนจะมีคนไม่พอใจในการรอดชีวิตของเขาอยู่เช่นกัน\n\nหนังบอกเล่าถึงเรื่องราวความเป็นมนุษย์ที่ในมุมของเขา “ปิศาจ” คือสิ่งเลวร้าย แต่ถ้ามองจากมุมของปิศาจบ้าง มนุษย์ก็กระทำตัวไม่ต่างอะไรจากปิศาจนัก ความเลวร้ายหลายๆ อย่างบนโลกนี้เกิดจากเงื้อมมือของมนุษย์แทบทั้งนั้น เรากลายเป็นเผ่าพันธุ์ที่เลวร้ายต่อสิ่งมีชีวิตทุกชนิดบนโลกไปตั้งแต่เมื่อไหร่กัน\n\nอาจจะพบว่า บางช่วงเหมือนหนังจะเดินเรื่องย้วยไปบ้าง ดูไม่กระชับด้วยจังหวะหรือคำพูดอะไรประมาณนั้น ทำให้ดราม่ามักไปไม่ถึงฝั่ง ได้แต่เศร้าตามไปแต่ไม่ถึงกับอินหนักๆ บางส่วนดูแล้วเหมาะดีที่จะเปิดฉายในวันแม่เมื่อหนังค่อนข้างมีประเด็นในเรื่องนี้ แม้ว่าโดยรวมหนังจะไม่ได้พูดเรื่องนี้ไปเสียทั้งหมดก็ตาม โดยรวม ก็ต้องถือว่า ‘Parasyte 2′ เป็นหนังที่ทำได้ดีที่นำเสนอด้านต่างๆ ออกมาได้ครบถ้วน\n\nแม้จะไม่กลมกล่อมพอดีก็ตามทีเถอะ\n\nParasyte Part 2 | http://bit.ly/1guYmTo\n"}
