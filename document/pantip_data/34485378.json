{"movie_name": "The Good Dinosaur", "text": "The Good Dinosaur | เมื่อไหร่ที่ก้าวข้ามความกลัวได้...เราจะพบกับความสวยงาม  \nเรื่องที่ 100 /2015  คะแนนความชอบ 7/10  \n.\nเรื่องเกี่ยวกับ?\nหนังเริ่มต้นจากอุกกาบาตไม่ได้พุ่งชนโลก ไดโนเสาร์ยังมีชีวิตอยู่ และพูดได้ ส่วนคนกลายเป็นสัตว์มุ้งมิ้งน่ารักแทน  \n\nเป็นไงบ้าง?  (ไม่สปอย)\n.\n1. ฟังพล็อตเรื่องแค่นี้ น่าสนเลยใช่ป่ะ แต่เนื้อหาหลังจากนี้คือ ไดโนเสาร์ตัวสุดท้องของครอบครัวอย่างอาโล เป็นเด็กลูสเซอร์ ขี้แพ้ ทำอะไรไม่เอาอ่าวสักอย่าง\n2. จนเกิดเหตุการณ์บางอย่างต้องไปเจอกับ สป็อตมนุษย์สัตว์เลี้ยงน่ารักและได้ผจญภัยไปด้วยกัน พล็ตเรื่องคือคุ้นๆไหมล่ะคล้ายกับการ์ตูนของดิสนีย์บางเรื่อง (ขอไม่บอกว่าเรื่องไหนเดี๋ยวจะกลายเป็นสปอย)  \n3. ใช่แล้วนี่คือหนัง  Coming of ages การเจอเรื่องราวเหตุการณ์เลวร้ายเพื่อก้าวผ่านความเป็นไปสู่ผู้ใหญ่อย่างแข็งแรงนั่นแหล่ะ\n4. เนื้อหาไม่มีอะไรซับซ้อนมากมาย ตัวละครก็มีบุคลิกที่ชัดเจน ร้ายก็ร้ายจริงจัง ขี้ขลาดก็ขี้ขลาดจริงจัง ดูง๊ายยยง่ายย ไม่มีพิษไม่มีภัย ไม่มีปมใดๆให้กลับมาคิดต่อ\n5. คือเหมาะจะพาเด็กอายุ 6-13 ขวบมาดู  หรือผู้ใหญ่อาจจะต้องทำสมองส่วนรับรู้ให้กลายเป็นเด็กใสใส วัยรุ่นชอบก่อน จะได้รู้สึกถึงความน่ารัก ความสนุกของหนัง\n6. ข้อดีของการพาเด็กไปดู คือเราสามารถสอนน้องๆหนูได้นะ  เห็นไหม  \"ถ้าเราก้าวข้ามความกลัวเราจะพบกับความสวยงาม\"  เพราะฉะนั้นโตได้แล้วนะจ๊ะ (แต่พอเด็กถามว่าหนูเกิดมาได้ยังไงดันบอกว่าเดี๋ยวโตไปก็รู้เอง อ่าววว)\n7. แม้หนังจะมีความเป็นเด็กมุ้งมิ้ง แต่ก็ยังมีมุขตลกๆเกรียนๆ น่ารักๆให้ขำอยู่บ้าง เด็ดสุดคือมุขกินผลไม้พิษแล้วเมา อันนี้ยอมเลย ฮาน้ำหูน้ำตาไหลจริงๆ  \n8. ส่วนหนังสั้นป่ะหน้าอย่าง Sanjay’s super team  แม้จะสอนให้เด็กรู้จักเสียสละ เพื่อทำสิ่งที่ดีกว่าหรืออะไรก็ตาม แต่ด้วยการเล่าเรื่องที่มีความเป็นฮินดู (รึเปล่า?) เราเลยไม่ค่อยรีเลทกะหนังเท่าไหร่\n.\nสรุป\nถ้า InsideOut คือการ์ตูนที่ผู้ใหญ่ชอบ The Good Dinosaur ก็คือการ์ตูนที่เด็กดูแล้วประทับใจ มีความเป็นเด็กทุกอย่างทั้งตัวละครและการเล่าเรื่องเหมาะแก่การพาเด็กไปดูจริงจัง\nดูจบรู้เลย ปีนี้รางวัลอนิเมชั่น Inside out มาวินแน่ๆ  คะแนนความชอบ 7/10  \nหนังฉายพฤหัสนี้นะจ๊ะ ^^\n\nhttps://www.facebook.com/cwatchthemovies\n\n"}
