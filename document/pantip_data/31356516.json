{"movie_name": "The World’s End ก๊วนรั่วกู้โลก", "text": "ไม่มีรอบสื่อ ไม่มีการโปรโมตแรงๆ ตามสื่อต่างๆ ไปพิสูจน์ด้วยตาตัวเองด้วยกัน “The World’s End” หรือชื่อไทย “ก๊วนรั่วกู้โลก” หนังที่เข้าไทยแบบฉายจำกัดโรงเรื่องนี้ คงดูเป็นหนังนอกสายตาของใครต่อใคร แต่สำหรับผม มันไม่ใช่เลย มันเป็นหนังที่น่าต้องไปดูเป็นอย่างยิ่งโดยเฉพาะเมื่อมันเป็นหนังที่เข้าฉายเพียง พารากอน ซีเนเพล็กซ์ และ เอสเอฟ เวิล์ด ซีเนม่า เท่านั้น\n\n\nหนังเรื่องกำกับโดย Edgar Wright ร่วมเขียนบทกับ Simon Pegg นักแสดงนำรุ่นเก๋า และนี่คือเรื่องย่อของ ‘The World’s End’ ครับ\n\nเรื่องราวของก๊วนเพื่อนสนิทตั้งแต่วัยรุ่น ที่เคยพ่ายแพ้ให้กับการตระเวนกินเหล้ามาราธอน จน 20 ปีผ่านไป พวกเขาตั้งใจจะกลับมารวมกลุ่มกันอีกครั้ง เพื่อพิชิตผับทุกผับในเมือง จนไปถึงผับด่านสุดท้ายที่มีชื่อร้านว่า The World’s End แต่ระหว่างทางพวกเขาต้องเจอทั้ง เอเลี่ยน , ภัยพิบัติ และอีกอุปสรรค์นับ 10 เลย ซึ่งพวกเขาไม่รู้เลยว่าการพบกันครั้งนี้ดันมีเรื่องของอนาคตของโลกเข้ามาเกี่ยวข้องด้วย\n\n-----\n\nภารกิจของก๊วนรั่วตะลอนกินเบียร์ก๊วนนี้ ก็ไม่ได้มีแต่ความรั่วฮาแต่เพียงถ่ายเดียวนะ หนังบ้าๆ บวมๆ เรื่องนี้ยังสอดแทรกแง่มุมของชีวิตเข้าไว้ในนั้นอย่างแนบเนียน ประสมปนเปกันไปกับฉากและเรื่องราวชวนเซอร์ไพรส์กลางเรื่องที่คนดูแค่ตัวอย่างก่อนเข้าโรงต้องเจอ เพราะจากหนังตลกของพวกขี้เหล้าเหล่าเพื่อนซี้ มันกลายเป็นหนังไซไฟไปเสียฉิบ และมันก็ดูเป็นไซไฟที่แสนประหลาด เพราะเอฟเฟกต์ที่ดูก๊องแก๊งแต่เนียน เข้ากันได้ดีกับหนังที่ออกตัวมาเป็นตลกตั้งแต่ต้น\n\nจากที่ไม่ได้ตั้งความหวังอะไรไว้มาก กลายเป็นหนังที่ให้ความสนุกลุ้น ฮากับมุขตลก และได้แง่มุมดีเกี่ยวกับชีวิตและความเป็นเพื่อนๆ ด้วย\n\nเพิ่มเติม คลิกอ่านที่ : http://bit.ly/1d3Eor1\nอ่านเรื่องราวเกี่ยวกับหนังได้ที่ : http://patsonic.com\n"}
