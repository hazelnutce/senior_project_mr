{"movie_name": "รีวิวหนังเรื่อง Dracula Untold", "text": "Dracula Untold\n\nให้ 6/10 หนัง Action-Drama เรื่องราวของเจ้าชาย (Luke Evans) ที่ยอมพลีกายเป็นแวมไพร์เพื่อกอบกู้ชาติ จนกลายเป็นที่มาของ “แดร็กคูล่า”\n\nสิ่งที่ชอบในเรื่องนี้คือ ความเท่ของแบรนด์แวมไพร์ และธีมการเสียสละส่วนตัวเพื่อส่วนรวม แต่เมื่อดูแล้วกลับรู้สึกว่าที่ตัวเอกทำมาทั้งหมดไม่ฉลาดและสูญเปล่ามาก ถ้าเป็นอิชั้นจะทำอีกวิธีโดยเฉพาะในฉาก Climax\n\nหนังเล่าและดำเนินเรื่องง่ายไปหมด เนื้อเรื่องแบนมาก ตัวละครไม่มีมิติ ฉากแอคชั่นธรรมดาแถมยังใช้มุมกล้อง CG หลอกคนดูไม่ให้เห็นกันจะๆ หนังขาดความลุ้นความตื่นเต้น\n\nโดยรวมแล้วแม้ว่าจะมีจุดด้อยที่กล่าวมาทั้งหมด แต่ก็ถือว่าหนังให้ความบันเทิงแก่คนดูพอสมควร เหมาะสำหรับการกินข้าวไปดูไปที่บ้านพร้อมเปิดเสียงพากย์ไทย เพราะไม่ต้องใส่ใจรายละเอียดเยอะหรือต้องตั้งใจดูสักเท่าไหร่ (อิชั้นเชื่อว่าหนังบางประเภทเวลาดูอยู่บ้านตอนกินข้าวน่าจะสนุกกว่าตอนดูในโรงค่ะ ซึ่งก็รวมถึงเรื่องนี้ด้วยแน่นอน)\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
