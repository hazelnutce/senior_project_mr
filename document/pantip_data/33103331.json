{"movie_name": "Into The Woods", "text": "กับหนังที่ดัดแปลงและสร้างมาจากละครบรอดเวย์ด้วยเนื้อหาที่ร้อยเรียงจาก 4 เทพนิยายดังที่เป็นรู้จักของคนทั้งโลกเข้าด้วยกันเป็นเรื่องเดียว  “Into The Woods” มีชื่อไทยว่า “มหัศจรรย์คำสาปแห่งป่าพิศวง” ที่ยังคงเรื่องราวเดิมเอาไว้บางส่วน และบางส่วนก็เกี่ยวกระหวัดกับเรื่องอื่นๆ เพื่อรวมเป็นเนื้อเดียวได้อย่างกลมกลืนอย่างไม่น่าเชื่อ\n\n\nทุกคนต่างต้องเข้าไปในป่าด้วยภารกิจที่แตกต่างกันไป แต่ป่ากลับเป็นที่ที่ทำให้เรื่องราวของพวกเขาดำเนินไปด้วยกัน ครึ่งทางของหนังเรื่องนี้คือเรื่องราวสไตล์ชวนฝันและชวนหัวของเทพนิยายที่ดิสนีย์จับมาล้อขนบตัวเองได้อย่างแนบเนียน แต่ก็ต้องแลกมาด้วยการแสดงแบบร้องเร็วๆ รัวๆ ตลอดเวลา หากต้องใช้การอ่านซับก็คงต้องเรียกว่า “แทบไม่ทัน” กันเลยทีเดียว\n\nซึ่งก็ทำให้ต้องมานั่งคิดกันต่อว่า ถ้าต้องพากย์กันมันจะเวิร์กมั้ยเนี่ย?\n\nหนังเต็มไปด้วยนักแสดงมีชื่อที่เดินกันเต็มหนังเพื่อสวมบทบาทตัวละครที่เราคุ้นเคย ครึ่งหนึ่งคือเทพนิยายที่ถูกร้อยเรียงเข้าด้วยกัน กับอีกครึ่งหนึ่งที่ไม่เคยถูกกล่าวถึง ครึ่งหนึ่งคือด้านสว่างของความเพ้อฝันสไตล์เทพนิยาย อีกครึ่งหนึ่ง คือมืดหม่นของโลกที่ใกล้เคียงโลกจริง\n\nแถมยังได้มีบางคำพูดที่สอนใจเราได้ดีทีเดียว\n\nInto The Woods | http://bit.ly/1FU92pz\n"}
