{"movie_name": "โหมโรง เดอะมิวสิคัล", "text": "โหมโรง เดอะมิวสิคัล\n.\n1. เข้าใจว่าละครเวทีเรื่องนี้ ใส่ความตั้งใจ และทุ่มเทลงไปเยอะมาก\n.\n2. โดยเฉพาะพระเอก อาร์ม KPN ที่ทุ่มเทฝึกซ้อมในการตีระนาดถึง 8 เดือน (ซึ่งจริงๆฮีก็มีทักษะอยู่แล้ว) พยายามจะดูว่าลิ๊บซิ้งหรือเปิดเทปรึเปล่า แต่ก็เห็นว่า เฮ๊ย! นี่เล่นสดทุกเพลง (หรือถ้าเปิดเทปเราก็จับไม่ได้ 555)\n.\n3. การแสดงของ ดาราระดับครูของวงการละครไทย อย่างครูลักษณ์ ศรัทธา พ่ออี๊ด สุประวัติ ที่ออกมาไม่กี่ฉาก แต่ทำให้เราอิมแพคแทบทุกฉาก สมกับเป็นระดับครู แต่ที่ขโมยซีนที่สุด คือ ไอ้ทิวในวัยเด็ก ที่ตลก น่ารัก น่าเอ็นดู จ้างร้อยเล่นล้าน\n.\n4. เพิ่งเคยเห็น ปอ AF ไม่ตลกก็เรื่องนี้แหล่ะ\n.\n5. ด้วยความที่บทภาพยนตร์ต้นฉบับทำออกมาดีมาก ทีนี้การปรับให้เล่าเรื่องแบบละครเวที อาจจะยากสักหน่อยที่จะให้ดีเท่าต้นฉบับเพราะมีข้อจำกัดหลายอย่างของละครเวที\n.\n6. ชอบมากที่ละครมีการกัดจิกเรื่องการเมืองด้วย จริงๆ เรื่องนี้ก็เหมาะกับประเทศเราช่วงนี้พอดี\n.\n7. แม้ว่า พี่สังข์ ธีรวัฒน์ อนุวัตรอุดม จะผ่านการกำกับและเป็นโปรดิวเซอร์มาหลายเรื่อง ไม่ว่าจะเป็น เร่ขายฝันเฉลียง เดอะ มิวสิคัล หรือ รายการ“The Voice” แต่กลายเป็นเรื่องนี้ ยังทำได้ไม่ดีพอสำหรับมาตรฐานของพี่เค้า\n.\n8. ไม่ว่าจะเป็นการเล่าเรื่องแบบตัดสลับที่ดูงงๆ ไม่มีความต่อเนื่องของจังหวะคอนตินิว นี่ถ้าไม่เคยดูโหมโรงมาก่อน อาจจะมีงงกว่านี้ว่า อ้าว ไหนคืออดีต ไหนคือปัจจุบันหว่า?\n.\n9. ฉากบางฉากที่กะจะทำดีไซน์ให้มันดูไม่เหมือนใคร อย่างฉากพระเอกนอนบนเรือ แล้วมองยอดต้นไม้ แต่กลายเป็นว่า ฉากนั้นทำให้คนตลกที่มันดูน่ากลัวแทน\n.\n10.แม้ว่า จะไม่เทียบเท่าฉบับหนังโรงที่ขึ้นหิ้งไปแล้ว และมีเรื่องต้องปรับปรุงหลายอย่าง แต่เอาจริงๆ ถ้าถามว่าเรื่องนี้ควรไปดูไหม ส่วนตัวคิดว่า แนะนำให้มาดู อยู่ดี เพราะการได้มาดู ละครเวทีที่มีการบรรเลงเพลงไทยอันไพเราะให้ฟังสดๆ เรียกว่าไม่บ่อยนัก และจัดว่าเป็นบุญหูเลยหล่ะ\n.\n11.โหมโรง เดอะมิวสิคัล จัดแสดงถึงวันอาทิตย์ที่ 3 พฤษภาคม 2558 ที่โรงละครเคแบงก์สยามพิฆเนศ ชั้น7 สยามสแควร์วัน #ขึ้นลิฟท์แก้วมาชั้น7\n\nเพราะนี่คือเพจแมวรีวิวหนังที่สลิดดก\nและแซบที่สุดในสามโลก\nแมวตัวนั้นนั่งดูหนังตรงแถวc\nhttps://www.facebook.com/cwatchthemovies\n"}
