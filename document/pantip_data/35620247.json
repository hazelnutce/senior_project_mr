{"movie_name": "Shin Godzilla", "text": "Godzilla ภาคใหม่จากมุมมองของผู้กำกับ/เขียนบท Hideko Anno (ที่ร่วมกำกับโดย Shinji Higushi) ถือเป็นมุมมองที่น่าสนใจ และช่วยเพิ่มความหมายเชิงสัญลักษณ์ของ Godzilla ให้ขยายไปไกลกว่าภัยธรรมชาติหรือมหันตภัยจากนิวเคลียร์\n\n\nสาเหตุหนึ่งเป็นเพราะว่าหนังเลือกที่จะเล่าผ่านมุมมองของรัฐบาลญี่ปุ่นที่ต้องหาวิธีรับมือกับ Godzilla สัตว์ประหลาดยักษ์ที่ไม่มีใครรู้จักมาก่อน\n\n\n\nดังนั้นหลายคนอาจจะเข้าใจว่านี่คงเป็นหนังการเมือง ซึ่งก็ไม่ผิด แต่นี่ไม่ใช่หนังที่ว่าด้วยการเมืองในแง่ของ “การเล่นเกมการเมือง” เพียงอย่างเดียว แต่มันว่าด้วยการเมืองในแง่ของ “การบริหารบ้านเมือง” ในวิกฤตการณ์ร้ายแรง ซึ่งญี่ปุ่นถือว่าเป็นประเทศที่ต้องรับมือกับเรื่องเหล่านี้บ่อยกว่าประเทศอื่นๆในโลก\n\n"}
