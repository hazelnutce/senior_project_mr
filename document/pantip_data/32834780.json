{"movie_name": "Interstellar", "text": "                 ขอบอกก่อนเลยว่าเราชื่นชอบและติดตามผลงานการกำกับของโนแลน มาตั้งแต่ the following จนถึง Inception และรอคอยการมาถึงของ Interstellar ยอมรับว่าคาดหวังไว้สูงกว่าผกก.คนอื่นๆที่ชอบ พอได้มาดูแล้วรู้สึกว่า นี้เป็นอีก1ผลงานที่จะถูกพูดถึงไปอีกนาน แต่อาจยังไม่สามารถเทียบเท่าได้กับผลงานเก่าอย่าง Memento, The Dark knight, หรือ Inception\n\n                  Interstellar เป็นหนังไซไฟที่พยายามทำให้คนดูเข้าใจในหลักการทางฟิสิกส์ โดยได้ความบันเทิงไปด้วย โนแลนยังเป็นห่วงคนดูโดยการเล่าเรื่องแบบธรรมดาไปหน่อยแต่ก็เป็นข้อดีน้ะ ต้นเรื่องก็ปูเนื้อเรื่องเหตุการณ์ต่างๆได้ดีโดยทำให้ไม่อืดจนเกินไป พอพระเอกเริ่มออกเดินทางหนังก็เริ่มพาเราไปสู้จินตนาการของโนแลน ฉากต่างๆในอวกาศดูสวยงามอ้างว้างอลังการสุดๆชอบตรงงานภาพมากที่สุดในปีนี้ ครึ่งหลังของหนังก็ได้ลุ้นระทึกไปกับเหตุการณ์ที่ไม่คาดคิดต่างๆ กับบทสรุปที่เราประทับใจอ้ะคือ มันปูดราม่ามาซึ้งดี\n\n                  นี้เป็นหนังที่จะพาเราหลุดเข้าสู้โลกของหนังไซไฟได้อย่างดีเยี่ยม โดยเฉพาะการดูในระบบ Imax เหมือนกับได้หลุดเข้าไปในเหตุการณ์จริงๆไปดูแค่งานด้านภาพก็ถือว่าคุ้มกับค่าตั๋วแล้ว\n\n\n\n                  ข้อดี\n                  - ความเป็นไซไฟครบถ้วนแถมยังสอดแทรกประเด็นดราม่าได้ลงตัว\n                  - งานด้านภาพถือเป็นอะไรที่สุดยอดจริงๆ\n                  - ดูแล้วได้ใช้พลังสมอง สนุก ลุ้น ได้ข้อคิดดีๆกลับบ้าน\n                  - นักแสดง แสดงกันได้ดีแบบจัดเต็มมาก โดยเฉพาะพระเอก\n                  - หนังนานมากแต่ไม่รู้สึกว่านานเลย แต่กับอยากดูต่อซะอีก\n                 \n                  ข้อเสีย\n                  - หนังมีการพูดถึงหลักกการทางฟิสิกส์เยอะบางหลักการอาจงงได้\n                  - ดูเหมือนเนื้อเรื่องของหนังอาจจะยังไม่ได้ดีเทียบเท่ากับหนังเรื่องเก่าๆของโนแลนได้\n\n\nสรุปแล้วให้คะแนน Interstellar 9/10 คะแนน\n\n"}
