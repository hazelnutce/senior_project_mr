{"movie_name": "Fury (2014)", "text": "รีวิวหนังใหม่ประจำสัปดาห์ Fury : วันปฐพีเดือด (ไม่สปอยเนื้อหาสำคัญ)\n.\nภาพยนตร์แอ็คชั่นเรื่องยิ่งใหญ่ส่งท้ายปี 2014 ทุ่มทุนสร้างกว่า 100 ล้านเหรียญสหรัฐ สร้างจากเหตุการณ์จริงในปีค.ศ. 1945 ในช่วงสงครามโลกครั้งที่สอง เรื่องราวของทหาร 5 คนในรถถังประจัญบานที่ชื่อ “ฟิวรี่” ที่ทำภารกิจสำคัญบุกตะลุยฝ่ากองทัพนาซี ซึ่งผลลัพธ์ก็กลายเป็นจุดเปลี่ยนสำคัญที่ทำให้กองทัพสหรัฐเป็นฝ่ายที่ได้รับชัยชนะในสงครามโลก (Cr.majorcineplex.com)\n.\n.\nFury เป็นผลงานการกำกับของ David Ayer ผู้เคยเขียนบทให้กับภาพยนตร์คุณภาพอย่าง Training Day และ End of Watch และได้ดาราแม่เหล็กอย่าง Brad Pitt มารับบทแม่ทัพพลรถถังภายในเรื่องอีกด้วย ด้วยทุนสร้างอันมหาศาลซึ่งรวมไปถึงงานภาพ เสียง เกร็ดเล็กเกร็ดน้อยของเรื่องราวในช่วงประวัติศาสตร์ และการใช้รถถังจริงในช่วงเหตุการณ์สมัยนั้น ที่ทีมผู้สร้างเล่นยืมใช้ถ่ายทำจากพิพิธภัณฑ์กันเลยทีเดียว ทำให้ผู้ที่ชื่นชอบประวัติศาสตร์สงคราม รวมถึงคอเกมแนวรถถังคงถูกใจใช่เล่น โดยเหตุการณ์ทั้งหมดจะถูกส่งผ่านพลทหารทั้ง 5 และความโหดร้ายของสงครามที่ไม่อาจหลีกเลี่ยงได้ การแสดงของเหล่านักแสดงสามารถสื่อถึงความเป็นสหายร่วมรบได้อย่างลึกซึ้ง มีช่วงดราม่าเรื่องราวของตัวละครแทรกอยู่บ้าง ส่วนฉากการปะทะของรถถัง ทั้งมุมกล้องและระบบเสียงเป็นอะไรที่ยอดเยี่ยมมากๆ สมควรเข้ารับชมในโรงภาพยนตร์เท่านั้น\n.\n.\nด้วยการเล่าถึงความโหดร้ายของสงคราม ผ่านอีกมุมมองซึ่งเป็นของพลทหารประจำรถถัง ทำให้ Fury ไม่ได้มีดีแค่ความสามารถของเหล่านักแสดง หรือความดุดันของงานภาพและเสียงในช่วงการประจัญบานเท่านั้น แต่เป็นการตีแผ่ให้เห็นเบื้องลึกของจิตใจผู้ที่ต้องเผชิญกับสงคราม และให้ความหมายของบทพูดตัวละครหลักที่ว่า “เราต่างต้องการสันติภาพ แต่เรากลับใช้สงครามทำลายมัน” ได้อย่างสมบูรณ์\n.\nIMDb Score 26/10/14 from 14736 users : 8.2/10\n.\nMy Score : 8.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังจ้า\n"}
