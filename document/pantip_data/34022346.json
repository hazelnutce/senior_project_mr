{"movie_name": "Dark Places", "text": "ภาพยนตร์สืบสวนสอบสวนเรื่องนี้ ไม่ได้มีการเล่าถึงการดำเนินงานของตำรวจเลยแม้แต่นิดเดียว การสืบสวนทุกอย่างถูกกระทำผ่านชาวบ้านที่เป็นเพียงคนนอกผู้อย่างจะไขคดีให้กระจ่าง (แบบนึกถึงเพจในเฟสบุคเพจหนึ่ง) กับตัวต้นเหตุที่เริ่มคิดอยากจะไขคดีและคลายปมในใจ ก่อนจะสายเกินไป\n\nพลอตของเรื่องเป็นอะไรที่น่าสนใจและค่อนข้างใหม่มากสำหรับภาพยนตร์แนวนี้ แต่ก็นั้นแหละพอเอามาเขียนเป็นบทภาพยนตร์แล้ว รู้สึกว่ามันจะชวนติดตามก็ชวนติดตาม แต่บางช่วงบางตอนมันน่าเบื่อและดูอืดอาดยืดยาดยังไงก็ไม่รู้\n\nLibby ที่รับบทโดย Charlize Theron ยังคงทำหน้าที่ได้ดี ไม่น่าผิดหวัง (เอาจริงๆแอบหวังไว้มากกว่านี้ แต่แค่นี้ก็น่าจะได้เกินมาตรฐานนะ) เธอแสดงถึงปมภายในใจได้ค่อนข้างดี เราสามารถรับรู้ได้ทันทีตั้งแต่ต้นเรื่องว่าเธอกำลังถูกพันธนาการจากอะไรสักอย่างในอดีต และพี่ชายของเธอก็ช่วยย้ำว่าเธอกำลังติดอยู่ในคุกจริงๆ และความมอมแมมไม่เคยกลบความสวยและเสน่ห์ของเธอได้เลยจริงๆ เชื่อสุดใจว่าต่อให้เธอตกบ่อโคลน เธอก็ยังสวยบาดตา\n\nคนที่สองที่อยากพูดถึงคือ Ben ที่รับโดย Tye Sheridan ซึ่งส่วนตัวแล้วรู้สึกว่าโดนเด่นที่สุดแล้วภายในเรื่องนี้ เพราะเป็นตัวละครที่รู้สึกได้ว่าขาวที่สุด และบอบช้ำที่สุด ตัวละครตัวนี้สื่ออะไรถึงสังคมได้เยอะไม่แพ้ลิบบี้เลย\n\nตัวสุดท้ายที่จะพูดถึงคือ Diondra ที่รับบทโดย Chloë Grace Moretz รู้สึกว่าบทนี้เกิดมาเพื่อนาง และเกลียดนางมากในเรื่องนี้\n\nสุดท้ายแล้วภาพยนตร์จบลงด้วยความเร่งรีบ ทั้งที่ตั้งแต่ต้นภาพยนตร์เล่ามาด้วยความเนิบช้า บทสรุปทุกอย่างคือจบลงภายในสองนาที ตัดจบ\n\nชอบเรื่องนี้อยู่อย่างนึงคือนำเสนอเด็กในรูปแบบที่ไม่ใช่ผ้าขาวสะอาดๆ มันโดนใจมากๆ เพราะความคิดเห็นส่วนตัวคิดว่าเด็กที่เป็นผ้าขาวสะอาดๆจริงๆคือทารกที่ยังคลานไม่ได้เท่านั้นแหละ\n\n\nและ\n\nTo make the useful life… Nothing big… Nothing grand… Just start\n\n\nเรื่องนี้ 70 คะแนน แบบบวกคะแนนจิตพิสัยแล้ว\n\n\n\nอ่านข่าวและรีวิวอื่นได้จาก  www.wonnee.com/movie\n\nอ่านรีวิวฆ่าย้อน ซ้อนตายฉบับเต็มได้ที่  http://wonnee.com/movie/review-dark-places-%E0%B8%86%E0%B9%88%E0%B8%B2%E0%B8%A2%E0%B9%89%E0%B8%AD%E0%B8%99-%E0%B8%8B%E0%B9%89%E0%B8%AD%E0%B8%99%E0%B8%95%E0%B8%B2%E0%B8%A2/\n"}
