{"movie_name": "Transformers : The Last Knight", "text": "---------------------------------\n\"Transformers: The Last Knight - ทรานส์ฟอร์เมอร์ส 5: อัศวินรุ่นสุดท้าย\" (4/10)\n---------------------------------\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์เรื่อง \"Transformers: The Last Knight - ทรานส์ฟอร์เมอร์ส 5: อัศวินรุ่นสุดท้าย\" ทางไปเพจผมครับ -->  https://www.facebook.com/FeedbackMovies\n\nปกติก็ไม่ค่อยสันทัดเรื่องบทกับหนังแอ็คชั่นสเกลใหญ่ที่เน้นความบันเทิงเป็นหลักมากนัก ยิ่งเป็นหนังจากผู้กำกับ \" ไมเคิล เบย์\" เจ้าของฉายา \"จอมระเบิดภูเขาเผากระท่อม\" กับหนังรถหุ่นยนต์ \"Transformers\" ของเขาด้วยแล้ว ความคาดหวังเรื่องบทสำหรับผมเลยถูกลดความสำคัญลงและจะไปเน้นที่ความสนุก เอามันส์แบบสะใจแทน ก่อนเข้าโรงหนังก็ตั้งใจหาข้อมูลดิบดีว่าหนังมีความยาวเกือบ 2 ชั่วโมงครึ่ง แถมในภาคที่ 5 นี้ ไมเคิล เบย์ ที่ฟูมฟักเฟรนไชส์นี้มานานจะมากำกับเป็นครั้งสุดท้ายก่อนวางมือ ผมก็เอาวะคงจัดหนักก่อนทิ้งทวนแน่นอน ซึ่งจากโปสเตอร์และตัวอย่างหนังเราจะเห็นการต่อสู้กันเองของ \"อ๊อพติมัส ไพรส์\" กับ \"บัมเบิลบี\" ซึ่งก็เดาไปต่างๆนาๆว่าเล่นแบบนี้มีดราม่าแน่นอน ผลปรากฏคือ พังเละเทะ ไม่ดึงดูดและไม่น่าติดตามเลย งานภาพน่ะสวยสมกับการใช้กล้อง IMAX3D สำหรับถ่ายทำ แต่ไม่สนุกก็คือไม่สนุกจะชักแม่น้ำทั้งห้ามาบอกว่าสนุกก็คงจะยากเกินไป\n\nเริ่มต้นจากการโยงหนังให้แลดูมีที่มาที่ไปสำหรับเตรียมความพร้อมในการสร้างจักรวาลทรานสฟอร์เมอร์ที่จะมีในอนาคต ซึ่งการหยิบตำนานของจอมกษัตริย์อาร์เธอร์และอัศวินโต๊ะกลมมาผูกเรื่องนั้น ผมกลับมองว่ามันไม่สมเหตุสมผลนัก แม้หนังจะพยายามปูเรื่องในตอนต้นซะยาวเหยียดก็ตาม เอาจริงๆผมเห็นความตั้งใจในการพยายามโยงเรื่องราวของเขานะ แต่มันล้นออกไปทางแนวแถหน่อยๆ ซึ่งนอกจากจะลดความน่าติดตามลงแล้ว ความน่าเชื่อถือในเรื่องราวยิ่งแทบหาไม่เจอเลย แต่ละตัวละครไร้เสน่ห์ แรงจูงใจที่ส่งผลต่อการตัดสินใจก็แทบไม่มีน้ำหนัก ตัวละครที่เป็นเด็กผู้หญิงนี่ชวนให้ผมรำคาญมาก มันขัดๆกันทางพฤติกรรมเพราะด้วยคาแร็คเตอร์ที่ไม่ยอมใครราวนักสู้ แต่เอาจริงนางกลับช่วยเหลือตัวเองไม่ได้เลย ดูเป็นภาระเขาไปอีก แถมให้อีกนิดคือตัวละครอัศวินคนสุดท้ายที่ถูกเลือกนี่ก็ไร้ที่มาที่ไปราวกับจับวางซะเหลือเกิน (ไม่ต้องบอกนะว่าเป็นใคร)\n\nยังดีที่จุดดีของหนังสามารถบิ้วอารมณ์ผมให้ดูสนุก มันส์สะใจอยู่บ้าง องค์ประกอบด้านภาพและเสียงที่ทรงพลังส่งให้ฉากแอ็คชั่นพอได้ตื่นตลึงได้เป็นพักๆ อย่างไรก็ตาม ผมเชื่อว่าถ้าหนังลดระยะเวลาอันยาวนานในการแถโยงเรื่องราวกับประวัติศาสตร์ที่เกิดขึ้นจริงลงได้ ก็คงไม่ทำให้อารมณ์ของหนังน่าเบื่อขนาดนี้ แค่ดูเอามันส์ผมยังไม่การันตีเลยว่าจะโอเคมั้ย ยิ่งถ้าหวังจะพบเจอกับความประทับใจด้วยแล้วมีหวังเดินหน้าบึ้งออกจากโรงกันเป็นแถวๆ เพราะขนาดคอนเซปหลักของเรื่องเกี่ยวกับประเด็นชัยชนะที่ต้องแลกกับความเสียสละ หนังก็ยังไม่สามารถพาเราให้รู้สึกได้ถึงประเด็นนี้ได้อย่างสมบูรณ์ ในส่วนของประเด็นรองก็คงไม่ต้องคิดเลยว่าจะสื่อสารได้สำเร็จมั้ย ???\n\nปล. ลำไยมุกและบทพูดฮาๆมาก เพราะมันดูแล้วโคตรแป๊กเลย  \n\nเพื่อนๆสามารถเข้าไปกดไลก์และติดตามการรีวิวหนังกันได้ที่  https://www.facebook.com/FeedbackMovies\n"}
