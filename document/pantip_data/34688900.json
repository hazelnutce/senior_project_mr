{"movie_name": "The 5th Wave - อุบัติการณ์ล้างโลก", "text": "[Mini-Review] The 5th Wave อุบัติการณ์ล้างโลก (ไม่สปอยเนื้อหาสำคัญ)\n.\nภาพยนตร์สร้างจากหนังสือนวนิยายในชื่อเดียวกัน เรื่องราวการเผชิญหน้าของกลุ่มมนุษย์กับสิ่งมีชีวิตจากนอกโลก ที่หายนะจากการรุกรานค่อยๆทวีความโหดเหี้ยมขึ้นทั้งหมด 5 ระดับ ทั้งการโจมตีด้วยคลื่นแม่เหล็กไฟฟ้า คลื่นยักษ์ ไวรัส การรุกรานของอมนุษย์ และการรุกรานระดับสุดท้าย นำแสดงโดย Chloë Grace Moretz สาวน้อยหน้าตาน่ารักขวัญใจหนุ่มๆทั้งหลาย พล็อตเรื่องค่อนข้างน่าสนใจและดำเนินเรื่องตามสูตรหนังหายนะเอเลี่ยนและวันสิ้นโลก ทว่าความระทึกของเรื่องเกิดขึ้นในช่วงแรกของตัวหนังเท่านั้น ซึ่งอาจเนื่องด้วยการเก็บรายละเอียดภาพยนตร์ที่สร้างจากงานเขียน โดยดำเนินเรื่องทั้งหมดด้วยเรื่องราวชีวิตของแต่ละตัวละครเป็นหลัก ความวินาศที่น่ากลัวกว่าการรุกรานคือบอกเล่าเรื่องราวของตัวละครที่ไม่อาจเข้าถึงหรือสร้างความประทับใจใดๆให้กับผู้ชมได้มากนัก ทั้งในแง่ภูมิหลังที่มาและปฏิสัมพันธ์ของแต่ละตัวละคร แม้จะมีวัตถุดิบชั้นยอดอย่างการแสดงของ Chloë Grace Moretz ที่พยายามแบกหนังทั้งเรื่องไว้ ซึ่งน่าเสียใจและน่าเสียดายพอสมควร\n.\nMy Score : 6.0/10\n\n"}
