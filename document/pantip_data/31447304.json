{"movie_name": "รีวิว หนังเรื่อง Blue is the Warmest Color", "text": "Blue is the Warmest Color\n\nให้ 9/10 สำหรับหนังฝรั่งเศสที่ได้รับรางวัลชนะเลิศเมืองคานส์ปี 2013 เรื่องราวดราม่าเกี่ยวกับการค้นพบความรักในอีกแง่มุมของชาวทอมดี้และเลสเบี้ยน\n\nหนังมีความยาวถึง 3 ชั่วโมง แต่กลับดึงความสนใจได้ทั้งตลอดเรื่อง คุมโทนสีได้ดี การแสดงดูสมจริงและมีมิติไปหมดทุกตัวละคร ทำให้เรารับรู้ความรู้สึกได้อย่างชัดเจนรักก็รักซะ ทะเลาะกันก็ทะเลาะจริงๆมันกดดันเหลือเกิน อิชั้นอินมากน้ำตาเกือบแตก (อิชั้นหญิงแท้นะคะ) ซึ่งเรื่องพวกนี้มันก็คือความรักหนะค่ะ ไม่ต้องเฉพาะชาวเลสหรอกที่เป็นอย่างงี้ มันสามารถเกิดขึ้นได้หมดทั้งความรักระหว่างชายหญิงนั่นแหละ อยากให้คนที่ไปดูเปิดใจให้กว้างๆค่ะ มันก็แค่รสนิยมทางเพศ นอกนั้นพวกกเค้าก็เหมือนเราหมดนั่นแหละหนา\n\nอ่อออ...อีกอย่างหนังเรื่องนี้จึ๊กกะดึ๋ยกันเห็นกันหมดจะๆเต็มๆนะคะ อย่างบ่อยและนานเชียว แบบว่าแอบมีคำถามว่าฉากนี้ๆนั้น มันนานไปไหม??? หายใจกันโฮกฮากๆ แต่คุณผู้ชายคงจะนั่งดูกันเพลินกรุ้มกริ่มไปเลยทีเดียว อิชั้นดูแล้วก็เฉยๆค่ะ อิอิ (เป็นข้อพิสูจน์เลยว่าอิชั้นหญิงแท้แน่นอน ฟันธง!!!) และเรื่องนี้เค้าเปรียบเทียบเซ็กส์กับการกินนะเค๊อะ หอยนางรมเอย สปาเก็ตตี้เอย ทำเอาอิชั้นออกจากโรงมาต้องไปกินสปาเก็ตตี้ต่อตามหนัง ทำเอาหิวเบย อยากกินหอยนางรมด้วย…หิวข้าวนะ อย่าคิดเป็นอื่น....แอร๊ยยย ทำไมคุณๆลามกจุงเบย ><\n\nหนังตอนนี้มีเข้าฉายอยู่ที่เดียวที่โรงหนัง House RCA นะคร๊าบบบบบ และคนดูบางคนดูแล้วอาจจะไม่ชอบเลยและหลับก็ได้ค่ะ แต่มิใช่อิชั้น\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n                           "}
