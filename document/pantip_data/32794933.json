{"movie_name": "Whiplash (2014)", "text": "Whiplash (2014)\n\n\nหนังรางวัลซันแดนซ์ปีล่าสุดที่พ่วงความน่าสนใจไปอีกด้วยคะแนนจากนักวิจารณ์ทั้งใน imdb และมะเขือเน่าที่ล้นหลาม คำวิจารณ์ดีมากกกกกกกจนดิฉันอดไม่ไหว เข้าดูรอบ sneak preview และตั้งความหวังไว้สูงมากๆ กับหนังเรื่องนี้\n\nเป็นอีกเรื่องที่ดูจบแล้วไม่ผิดหวัง\n\nแม้ว่าจะเป็นหนังสายรางวัล แต่มันไม่อินดี้และเข้าถึงได้ง่าย เรื่องราวของนักเรียนโรงเรียนดนตรีผู้เป็นมือกลองกับครูสอนเล่นดนตรีวงแจ๊สที่มีวิธีการสอนแบบดิบเถื่อนเพื่อผลักดันให้นักเรียนประสบความสำเร็จ ตลอดเรื่องจะได้เห็นการเชือดเฉือนอารมณ์ของทั้งสองฝ่าย บางช่วงบางตอนลุ้นจนแทบจิกเก้าอี้\n\n\n\nการกำกับของ Damien Chazelle บท นักแสดงนำทั้งสอง (Miles Tyler-สามีของดิชั้น-และ J.K. Simmons) องค์ประกอบทุกอย่างที่รวมเป็นหนังเรื่องนี้ถ่ายทอดอย่างดุดันและทรงพลัง กดดันคนดูได้ตั้งแต่ต้นจบจบ เหมือนดูหนังสงครามที่มีอาวุธคือคำพูดและเสียงกลอง เครียดแต่ฟิน มั่นใจว่าได้ชิงออสการ์แน่ๆ อาจจะหลายสาขาด้วย\n\nหนังมีรายละเอียดเล็กๆ น้อยๆ ที่ถ่ายทอดความลึกของตัวละครแทรกไว้ในฉากเล็กๆ ทำให้เราตั้งคำถามว่า ตัวละครที่แสดงความร้ายกาจออกมาแท้จริงแล้วเป็นแบบนั้นหรือเปล่า ตัวละครที่เห็นว่ามานะพยายามมาตลอดเรื่อง แท้จริงแล้วเขายังทำดีได้ไม่มากพอหรือเปล่า\n\nซับไทยแปลได้ดีมาก คำหยาบในเรื่องเยอะแต่แปลได้อารมณ์อยู่ ตุ๊ดขอปรบมือให้คุณเจไดยุทธค่ะ\n\nที่สำคัญที่สุด หนังบอกเล่าเรื่องราวของความฝันและการมุ่งมั่นเป็นที่หนึ่ง ซึ่งแรงบันดาลใจมาเต็มมาก ดูแล้วอยากลุกไปทำอะไรให้สำเร็จสักอย่าง อย่างที่เฟลชเชอร์บอก การที่จะเป็นที่หนึ่งของการทำอะไรสักอย่างต้องหมกมุ่นและทุ่มเทจิตวิญญาณให้กับมัน\n\nคำพูดว่า \"เธอทำดีแล้ว\" คืออาวุธที่ร้ายแรงที่สุด\n\nคะแนนความชอบ 9.5/10\n\n\nติดตามรีวิหนังเรื่องอื่นๆ และข่าวอัพเดทใหม่ๆ ของตุ๊ดได้ที่ [Spoil] คลิกเพื่อดูข้อความที่ซ่อนไว้\n"}
