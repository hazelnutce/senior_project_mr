{"movie_name": "Gayby Baby", "text": "Gayby Baby | ผมคิดว่า พระเจ้าสร้างทุกคนมาให้เป็นแบบที่เขาเป็น\nเรื่องที่ 101 /2015 คะแนนความชอบ 8/10\n.\nเรื่องเกี่ยวกับ?\nหนังสารคดีเกี่ยวกับเด็กชาวออสเตรเลีย 4 คน มีพ่อแม่ไม่ได้เป็นคู่ชายหญิงปกติทั่วไป หนังสะท้อนสังคมยุคใหม่ เกี่ยวกับเด็กสี่คนจากครอบครัวที่มีพ่อแม่เป็นเพศเดียวกัน\nเป็นไงบ้าง?\n1. เราชอบที่หนังนำเสนอในรูปแบบชีวิตประจำวันของ ครอบครัวทั้ง 4 อย่างปกติ ไม่ได้เรียกร้องสิทธิ์ของคนรักเพศเดียวกันแบบยัดเยียดจนอึดอัดสุดโต่ง\n.\n2.เราชอบวิธีเลี้ยงลูกของครอบครัว LGBT ในเรื่อง แสดงให้เห็นว่า ผู้ปกครองที่เลี้ยงลูกได้ดี ไม่จำกัดแค่ชาย-หญิง ไม่ว่าเพศใด รสนิยมแบบไหนก็สามารถสร้างเด็กให้เป็นคนดีมีความคิดที่ดีได้\n.\n3. เราชอบที่หนังเปิดโอกาสให้เด็กแสดงความคิดได้อย่างเสรี แสดงความเห็นอย่างประชาธิปไตย ไม่โดนบล็อคหรือเจอเจอด่าเมื่อคิดต่าง หลายครั้งเราเคยเจอผู้ใหญ่พูดว่า \"เด็กอย่างนี้จะไปเข้าใจอะไร ไม่ต้องรู้หรอก โตขึ้นเดี๋ยวก็รู้เอง\" (เพราะเป็นอย่างนี้ไงโตขึ้นมาก็เลยไม่เคยเข้าใจอะไรสักอย่าง )\n.\n4. เราชอบความน่ารัก อารมณ์ขันของเด็กที่แสดงออกมาได้อย่างจริงใจ ไม่โดนสื่อละครปลูกฝังให้เกิดความกระแดะเกินธรรมชาติ\n.\n5. แม้สารคดีจะเลือกนำเสนอแค่บางมุม แต่เราว่า นั่นคือมุมมองที่หลายคนควรรับรู้ เข้าใจ และยอมรับนะ\n.\n6. และไม่รู้อีกนานเท่าไหร่ที่ พรบ.คู่ชีวิต (กฏหมายคู่ชีวิตเพศเดียวกัน) จะถูกรับรองให้ถูกต้องในประเทศไทย แต่อย่างน้อยการได้ดูหนังเรื่องนี้ น่าจะทำให้หลายคนนำวิธีคิด วิธีแสดงออกของประเทศที่เขามีคุณภาพชีวิตที่ดีไปปรับใช้ได้บ้าง\n.\nสรุป\nหนังดีมาก ดูไม่ยาก ทำให้เราได้มุมมองทัศนคติเข้าใจ มนุษย์บนโลกนี้มากยิ่งขึ้น\nตัวอย่าง https://www.youtube.com/watch?v=j0uT81suDYQ\nคะแนนความชอบ 8/10\nหนังฉายพฤหัสนี้ SFW CentralWorld และ SFX Maya ChiangMai\nhttps://www.facebook.com/cwatchthemovies/\n\n"}
