{"movie_name": "maze runner", "text": "Maze Runner: 7.4/10\nสนุก ตื้นเต้น คาดเดาได้\n\n\n\nผมเข้าใจว่าหนังสร้างมาจากนิยาย บางสิ่งบางอย่างเลยไม่ได้สมจริงหรือเป็นธรรมชาติเท่าไหร่\nเป็นหนังแนววิทยาศาสตร์นิดๆ ปนๆแอ๊คชั่น ไขปริศนาเล็กๆ\n\nเปรียบได้กับ: Hunger Game\n\nเนื้อเรื่องไม่หลุดจากตัวอย่างมากนักครับ  (ผมไ่ม่เคยอ่านมาก่อนนะครับ ดูแต่ตัวอย่าง)\n\nหนังดำเนินเรื่องเร็วดีครับ แต่มีบางช่วงไปเน้นเก็บรายละเอียดมากไปหน่อย บทสนทนาเยอะทำให้ดูอารมณ์ขาดตอนไปเลย\nเข้าใจว่ารายละเอียดมันเยอะ แต่น่าจะมีวิธีการเล่าในบางประเด็นได้ดีกว่านี้\n\nมุมกล้องแปลกๆ มุมนึงสามารถถ่ายทอดอารมณ์นักแสดงได้ดี แต่อีกมุมนึง ก็เร็วซะจนไม่ทันเห็นอะไร เข้าใจว่ากราฟฟิคอาจจะไม่เนียนเท่าไหร่ การทำภาพเร็วๆมีผลทำให้มองไม่ทัน (ฮา) เลยไม่ทันดูว่าสัตว์ประหลาดหน้ากลัวแค่ไหน น่าจะเป็นเหตุผลเดียวกับการใช้ฉากมืดๆเกือบตลอดทั้งเรื่อง เหมือนก๊อตซิล่า\nแต่มีหลายๆมุมที่ผมชอบเวลาฉากที่ต้องใช้อารมณ์นักแสดงเยอะๆ\n\n\n\nนักแสดง แสดงได้ดีครับ พอรับรู้จากหน้าตาได้ว่ารู้สึกยังไง ถึงจะโอเวอร์ไปบ้าง แต่ก็เอาอยู่ เสียดายที่มีฝ่ายหญิงน้อยไปหน่อย ทำให้สีสันหายไปเยอะ\nตอนแรกคิดว่าพระเอกมาจากเรื่อง The Ruins (เห็นแนวๆนั้น) ที่ไหนได้เป็น แกเรธ เบล กับ พี่ตู่ภพธร (ฮาาาา)\n\nหนังเน้นผลลัพธ์มากไปนิดนึง ทำให้ท้ายที่สุด ผมไม่แน่ใจว่า จุดมุ่งหมายของหนังคือ มิตรภาพ หรือ การเอาชนะกันแน่\n\nสิ่งที่ได้จากเรื่อง: จะบอกว่าเรื่องนี้สอนอะไรเราหลายอย่างเลย ผมเป็นคนนึงที่คิดเหมือนพระเอก แต่กล้าทำหรือเปล่าอีกเรื่องนึง\nเรื่องนี้บอกเราถึง ทัศนคติของคนที่ต่างกัน แต่การอยู่ในสังคม คนบางกลุ่มต้องแสดงพลังเพื่อการเป็นผุ้นำ โดยเอาจุดของตัวเองเป็นที่ตั้ง จากประสบการณ์เดิมๆที่เคยทำมาก่อนแล้วสำเร็จ ดังนั้นเป้นการยากที่จะเปลี่ยนความคิด หรือรับวิธีการใหม่ๆ คิดถึงเรื่อง Ender Game (เป็นแนวรับมือกับคนหลายๆแบบ)\n\n\n\n------------------------------------------------------------------------------------\nผมรีวิวเป้นเรื่องแรกนะครับ ปกติรีวิวในเฟสอย่างเดียว ^^\nปกติเรื่องที่รีวิวสูงสุดของผมอยู่ประมาณ 8 กว่าๆนะครับ  ขาดตก ผิดพลาดอะไรก็ขออภัยด้วยครับ\nTony Freeman\n\nแก้ไขข้อความเมื่อ 13 กันยายน 2557 เวลา 14:01 น."}
