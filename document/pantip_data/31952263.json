{"movie_name": "Under the Skin", "text": "ก่อนอื่นก็คงต้องบอกกันไว้ก่อนเลยว่า ‘Under The Skin’ ไม่ใช่หนังไซไฟทั่วๆ ไปที่จะมาพร้อมกับพล็อตอลังการดาวล้านดวง ปมขัดแย้งใหญ่หลวง ตามลุ้นภารกิจของตัวเอกให้สำเร็จ เพราะมันไม่ใช่เลย ไม่ใช่เลย หนังเรื่องนี้พยายามเหลือเกินที่จะเล่าเรื่องในอารมณ์และบรรยากาศในแบบที่หนังของ Stanley Kubrick เคยทำเอาไว้\n\nเริ่มเรื่องก็เอาแล้ว ใส่ภาพอะไรมาก็ไม่รู้ที่ปล่อยให้คนดูตีความกันเอาเอง พร้อมกับดนตรีประกอบที่หลอนๆ แนวๆ การดำเนินเรื่องที่ไม่บอกอะไรมาก บทพูดก็ไม่เยอะมาก แต่พอจะเล่าให้อ่านได้คร่าวๆ ว่า มันเป็นเรื่องของหญิงสาวคนหนึ่งที่วันๆ เอาแต่ขับรถตระเวนไปทั่วเมือง ใช้เสน่ห์และความสวยเพื่อเก็บผู้ชายทุกคนที่หลงกลมา “จัดการ” ในบ้านหลังนั้น\n\nพวกเขาไม่เคยรู้จักกัน เช่นเดียวกับที่เราไม่รู้จักแม้กระทั่งว่านางเอกเป็นใคร นั่นเป็นสาเหตุให้ทุกคนในเรื่องนี้ “เราไม่เคยรู้ชื่อพวกเขาเลย”\n\n\nหนังพาคนดูฉงนอยู่เป็นนานสองนานว่า นางเอกของเราเป็นใคร และกำลังทำอะไรอยู่ ด้านงานภาพนั้น ‘Under The Skin’ ค่อนข้างโดดเด่น เพราะเล่นถ่ายภาพแนวๆ เท่ๆ เก๋ๆ ใส่เข้ามาได้ตลอดเวลา แม้กระทั่งช็อตที่เชื่อมฉากหรือสองเรื่องราวเข้าด้วยกัน ก็ทำออกมาเสียดูเหมือนงานศิลปะ\n\nแนว เท่ พิศวง ลองไปดูกันครับ!\n\nUnder The Skin -- สวย สูบ มนุษย์ | http://bit.ly/1fnu0Ly\n"}
