{"movie_name": "dragonball z battle of gods", "text": "มินิรีวิว dragonball z battle of gods\nตอนนี้มีออกขายเป็นดีวีดีแล้ว เลยถือโอกาสเอารีวิวมาลงอีกครั้งครับ\nรับประกันความสนุก มันส์ ฮา สไตล์โทริยาม่าแบบจัดเต็มจริงๆ\n\n1) หนังสนุก และ ฮา...มั่กๆๆ กว่าที่คาดเอาไว้ (เนื่องจากผิดหวังกับโคนันและโดเรมอนมา 2 เรื่อง\nเรื่องนี้จึงทำใจ แต่ก็แอบหวังไว้ และก็ดีกว่าที่คิดเยอะ)\nตอนแรกแอบหวั่นใจ เพราะว่าโปรยหัวตรงโปสเตอร์ว่า \"ออกแบบคาแรคเตอร์โดย โทริยามะ อากิระ\" อ้าว...แปลว่าเนื้อเรื่องจะออกทะเลเหรอ แต่ไม่ใช่ครับ การเล่าเรื่อง ยังเป็นสไตล์โทริยาม่า 100% คือ สามารถเวอร์แล้ว และยังเวอร์ได้อีก โดยที่รู้สึกได้ถึงความเวอร์ของพลังที่มากขึ้น...มากขึ้น...และมากขึ้นไปเรื่อยๆได้อีก เรียกว่าคืนฟอร์มสมัยภาคจอมมารบูเลย (ภาคหลังจอมมารบู น่าเบื่อเกือบทุกภาค ไม่รู้สึกถึงความเวอร์ของพลังเท่าไหร่นัก)\n\n2) ในด้านงานภาพ ผมชอบนะครับ ทำกราฟฟิคคอมให้เหมือนกับวาดด้วยมือ แต่รู้ว่าเป็นกราฟฟิค เพราะงานภาพมันละเอียดเกินกว่าจะใช้มือวาดแล้ว ไม่ว่าฉากระเบิดภูเขา แหวกทะเล แผดออร่า (แต่ไม่เข้าใจ ทำไมตอนแพนกล้องขวาไปซ้ายก็ยังกระตุกอยู่ดี ภาพไม่ต่อเนื่อง เหมือนเฟรมเรทมันน้อยเกินไปรึไง) ตัวละคร วาดสัดส่วนดี หน้าเป๊ะ (เกือบทุกฉาก) คาแรคเตอร์ชัดไม่สับสน\n\n3) ด้านเนื้อเรื่อง ตลกเกินไปรึเปล่าพี่...แต่ผมชอบนะครับ ปล่อยมุขมันแทบทุกฉาก (แม้แต่ตอนต่อสู้ยังแอบฮาได้เลย) พี่เบจิต้าตลกคาเฟ่มากๆ แถมยังแอบเพิ่มฉากคติสอนใจอีกต่างหาก และที่สำคัญ ยังมีสไตล์เล่าเรื่องดรากอนบอลแบบ original เต็มที่สมบูรณ์ด้วยนะ\n\n4) แนะนำเลยครับ แฟนดรากอนบอล ไม่ผิดหวังแน่นอน ส่วนใครไม่ใช่แฟนดรากอนบอล ก็ยังสนุกกับเรื่องนี้ได้นะ ดูเสร็จอาจจะหลงรักและหาการ์ตูนมาอ่าน (เหมือนที่โฆษณาหนังสือฉบับปรับปรุงเพิ่มหน้าสีในตอนเครดิตท้ายเรื่อง)\n\n5) ไม่ชอบอย่างเดียว เพลงประกอบ ผมชอบ original ฮาร่า เฮ๊ดชาล่าเวอร์ชั่นเก่ามากกว่าครับ เวอร์ชั่นใหม่อาจจะทันสมัย ใส่ลูกเล่นเยอะ แต่ไม่เร้าใจเท่าของเก่า\n\n*******************\nสงสัยอะไรหรือไปพูดคุยทักทายได้ครับที่เพจนี้\nhttps://www.facebook.com/choord.k\nส่วนเพจนี้จะเป็นของผมเอง จะรวมเรื่องราวชีวิตติดโปรโมชั่น รีวิวหนัง อาหารการกิน การท่องเที่ยวไว้ครับ\nhttps://www.facebook.com/tomyumtumnoir\n"}
