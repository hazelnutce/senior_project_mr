{"movie_name": "Rough night", "text": "Rough Night : ปาร์ตี้ชะนีป่วน\nพอเรียกเสียงหัวเราะได้เล็กน้อย ไม่ได้ถึงขั้นขำอะไรมากมาย..\n[**No Spoil นอกตัวอย่างหนัง]\n\nเหยยย ตอนแรกกะจะเข้าไปดูนางเอก\nแต่กลับแอบชอบเพื่อนนางเอกแทนซะงั้น ><\n#พอๆกลับมารีวิวหนัง 55555555555\n\nก่อนดูก็ไม่ได้คาดหวังอะไรกับเรื่องนี้มาก\nดูตัวอย่างแล้วน่าจะตลกดี มาแนวทะลึ่งลามก มุกเสื่อมๆ\nเลยอยากหาหนังที่พอเรียกเสียงหัวเราะได้บ้าง\nเอาไว้ดูขำๆ แบบไม่ต้องคิดตามอะไรให้มากมาย\n\nเรื่องนี้เป็นเรื่องของ 4 สาว เพื่อนเก่าสมัยเรียน\nนัดปาร์ตี้สละโสดกัน หลังนางเอกกำลังจะแต่งงาน\nแล้วก็มีจ้างผู้ชายมาเต้นจ้ำบ๊ะ โอบะบะ เอาฮากัน\nแต่ดั๊น.. เกิดอุบัติเหตุทำให้ผู้ชายตายคาที่ซะงั้น !!\nเลยเป็นเหตุให้เรื่องวุ่นๆท้ั้งหมดเกิดขึ้น\n\nความรู้สึกหลังดูยังห่างกับเรื่อง Why HIM ที่พึ่งดูไป\nก็ตลกระดับนึง แต่มันยังไม่สุด คำหยาบ คำลามกมี\nแต่เหมือนใส่มาไม่ถูกที่ถูกทางเท่าไหร่นัก เลยดูขัดๆ\nเหมือนละครซิทคอมตลกๆทั่วไปมากกว่า\n\nส่วนเรื่องความสมเหตุสมผลของบท\nไม่ต้องหวังอะไรอยู่แล้วหนังแนวนี้อยู่แล้ว\nแต่เรื่องนี้ถือว่าทำออกมาได้แย่เกินไปด้วยซ้ำ\nคือมันล้นจนเกินไปมากๆ\n\n\n\nการแสดงของ \"สการ์เล็ตต์ โจแฮนสัน\"\nที่งานนี้มารับบทสายฮาบ้าง หลังจากเล่นมาแล้วเกือบทุกแนว\nก็ถือว่าทำได้ดีพอสมควร แต่รู้สึกว่ายังไม่สุดเหมือนกัน\nอาจด้วยตัวบทเป็นนักการเมือง กำลังเลือกตั้งชิงตำแหน่ง\nลุคก็เลยดูมีความห่วงภาพลักษณ์เล็กน้อย\n\nแต่ส่วนตัวที่สวยเด่นสะดุดตา\nคือเพื่อนนางเอก รับบทโดย \"โซอี้ คราวิทซ์\"\nเป็นสาวผิวสีที่สวยมากๆๆๆ และหุ่นดีสุดๆ\nเรียกว่าปรากฏตัวพร้อมกัน จะมองคนนี้ก่อนเลย ><\n\nสรุป.. ชอบนิดหน่อย ที่พอทำให้ขำได้\nแต่ก็ไม่ถึงขั้นน่าจดจำ และอยากหามาดูอีก\n\nบอกไม่ถูก บางส่วนของหนังก็ดูแล้วรำคาญ\nบางช่วงก็ดูแล้วเพลินๆ หรือเพราะชินแล้วไม่รู้\nใครจะไปดูก็ทำหัวให้โล่งๆที่สุดละกัน 5555\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจไม่ใช่หนังโปรดของคุณ\n\n\n\n\n"}
