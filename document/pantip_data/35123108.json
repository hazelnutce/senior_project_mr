{"movie_name": "บุปผา อาริกาโตะ", "text": "บุปผา อาริกาโตะ\n\n\n\nคะแนน 7.5/10\n\n\nบุปผา อาริกาโตะ เรื่องใหม่นี้ผู้กำกับยุทธเลิศ สิปปภาค กำกับออกมาได้อย่างน่าชมเชยพร้อมบทภาพยนตร์ที่ดีกับเรื่องราวที่ซับซ้อนขึ้น มีความแตกต่างจากหนังบุปผาชุดก่อนได้เข้าท่า และน่าจะเป็นการเริ่มปลุกผีบุปผาในตอนใหม่ที่อาจเกิดขึ้นตามมาในอนาคต\n\n\nการเปิดเรื่องเกริ่นนำตอนต้นมีการขมวดปมสร้างความสงสัยในพฤติกรรมของตัวละครแก่ผู้ชมคร่าวๆ จากนั้นจึงนำพาผู้ชมเข้าเรื่องราวของหนังที่เปี่ยมไปด้วยความเป็นเอกลักษณ์ของตัวผู้กำกับยุทธเลิศ ผมรู้สึกว่าผู้กำกับเขานำเสนอเรื่องราวในหนังเหมือนเล่นต่อจิ๊กซอว์กับคนดู ทำเอาผมคาดไม่ถึงว่าจะสร้างผีบุปผาตอนใหม่นี้ได้ดีเพียงใด หากแต่เขากลับทำออกมาได้ดีเกินคาดมากครับ อีกทั้งยังมีจิกกัดหนังของตัวเองด้วยให้แฟนหนังของผู้กำกับได้ฮากันพอหอมปากหอมคอ\n\n\nเหล่าทีมนักแสดงก็แสดงได้ตามบทที่ได้  ผมรู้สึกว่าบุปผาตอนนี้นักแสดงไม่เด่นเท่าไหร่ แต่ผมก็ชอบนะครับกับผีบุปผาคนใหม่ (เก้า สุภัสสรา)  เป็นผีที่น่ารักน่าทะนุถนอมมากๆครับ\n\n\nที่ไม่ค่อยชอบใจคือพวกบรรดาอาจารย์ไล่ผี ดูด้อยมากๆจากบุปผาตอนเก่าๆ ควรมีไรที่แปลกใหม่กว่านี้กับบทบาทอาจารย์ไล่ผีครับในความคิดผม\n\n\nและขอสรุปว่าแฟนหนังผีบุปผา และแฟนหนังน้องเก้า ไม่ควรพลาดครับ\n\n\nผู้กำกับภาพยนตร์: ยุทธเลิศ สิปปภาค\n\nนักแสดงนำ: ชาลี ปอทเจส, สุภัสสรา ธนชาต, เฉลิมพล ทิฆัมพรธีรวงศ์, นาวิน เยาวพลกุล, อดิเรก วัฏลีลา, อาภา ภาวิไล, ทีมนักแสดงชายจากแฟนฉัน, เฌอมาลย์ บุณยศักดิ์\n\nความยาวภาพยนตร์: 100 นาที\n\n\n\n\nป.ล. มีเนื้อหาต่อท้ายช่วงระหว่างเครดิต\n\nแก้ไขข้อความเมื่อ 6 พฤษภาคม 2559 เวลา 10:11 น."}
