{"movie_name": "Love, Rosie", "text": "Love, Rosie (2014)\n\n\nเพื่อนรักกั๊กเป็นแฟน\n\nหนัง Romantic-Comedy ที่คอหนังรักห้ามพลาด หนังทำออกมาได้น่ารักดีจริงๆ เป็นเรื่องราวของเพื่อนสองคนที่รักกันแต่ไม่กล้าบอก หนังมีมุกตลกให้ขำเป็นระยะๆ มีฉากกุ๊กกิ๊กของพระนางให้อมยิ้ม มีอุปสรรคให้เอาใจช่วยตามประสาหนังรอมคอม ขนาดฉากดราม่ายังทำออกได้น่ารักเลย\n\nจุดเด่นของเรื่องนี้คือถ่ายภาพออกมาสวยอะ มันดูแล้วสบายตาสบายใจ สีสันสดใส ฟุ้งๆ เพ้อๆ นอกจากนี้หนังยังได้บทที่ดี สอนเรื่องความรักและความฝันได้ดี ข้อดีอีกข้อคือเคมีของคู่พระนาง Lily Collins กับ Sam Claflin คือเข้ากันดีมาก หล่อสวยราวกับออกมาจากเทพนิยายทั้งคู่\n\n\n\nข้อเสียคือ บางทีสถานการณ์ในเรื่องอาจจะสำเร็จง่ายไปนิดนึง แต่ก็เข้าใจเนาะว่าทำเพื่อความฟินของคนดูที่ลุ้นมาทั้งเรื่องจนเหนื่อยละ อีกข้อหนึ่งคือหนังไม่ได้สร้างจุดเด่นของเนื้อเรื่องให้แตกต่างจากหนังรักเรื่องอื่นสักเท่าไหร่ ไม่ค่อยมีภาพจำ หรือประโยคเด็ดๆ ประจำเรื่อง จะจำได้ก็แต่หน้าตาพระเอกนางเอกน่ารัก\n\nสรุปอีกรอบว่าหนังน่ารักจริงๆ ไปดูคนเดียวหรือไปดูเป็นคู่ก็ฟินนนนนนได้ คนแอบรักใครอยู่น่าจะชอบ : )\n\n8/10\n\nปล. หนังมีรอบ Sneak Preview หลังสองทุ่มเป็นต้นไป เข้าฉายจริงวันที่ 6 พ.ย. ค่ะ\n\nติดตามการรีวิวของตุ๊ดและอัพเดทข่าวสารหนังได้ที่ [Spoil] คลิกเพื่อดูข้อความที่ซ่อนไว้\n"}
