{"movie_name": "American Dreams in China", "text": "เรื่องราวของ เฉิงตงชิง (หวงเสี่ยวหมิง) เด็กหนุ่มที่ไม่อยากจบชีวิตเป็นชาวนาเหมือนพ่อแม่, เมิ่งเสี่ยวจวิน (เติ้งเชา) เด็กหนุ่มที่มั่นใจในตัวเองสูง มีความใฝ่ฝัน ทะเยอทะยานที่จะทำธุรกิจ และความเจริญก้าวหน้า และ หวังหยาง (ถงต้าเหว่ย) หนุ่มนักอุดมการณ์ที่อยากเป็นกวีที่มีชื่อเสียง\n\n\nหนังใช้วิธีการเล่าตัดสลับกันไปมา ระหว่างอดีตและปัจจุบัน ซึ่งก็ทำได้เข้าทีเพราะดูรู้เรื่อง ทำให้เราเห็นตั้งแต่จุดเริ่มต้นของการมาพบเจอกันของเด็กหนุ่มสามคนในรั้วมหาวิทยาลัยเดียวกัน จากวันที่เริ่มต้นรู้จักกัน จนกลายมาเป็นเพื่อนสนิท แยกย้าย และกลายมาเป็นหุ้นส่วนทางธุรกิจร่วมกัน\n\n------------------------\n\nแม้เรื่องราวดูจะชื่นชมความเป็นจีนมากไปหน่อย แต่นั่นก็คงไม่ต่างจากคนอเมริกาทำหนังชื่นชมชาติตัวเองสักเท่าไหร่ หาก ‘American Dreams in China’ กลับได้ดีในหลายๆ ส่วน ไม่ว่าจะเป็นการผูกโยงเรื่องระหว่างเพื่อนสามคน โดยรวมเอาชีวิตรักมาเล่าผสมไปกับการดิ้นรนและพัฒนาตัวเองของทั้งสามหนุ่ม\n\nหัวเราะ เศร้าซึม เครียดหนักใจ ไปกับพวกเขา ไดอะล็อกดีโดนใจ สมควรไปดูยิ่ง!\n\nอ่านบทแนะนำหนังเพิ่มเติม http://bit.ly/1edXVFA\n"}
