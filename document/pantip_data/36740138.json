{"movie_name": "ภาพยนตร์ Atomic Blonde", "text": "ภาพยนตร์ แอคชั่น สุดมันส์ จากผู้กำกับหน้าใหม่ David Leitch ซึ่งเคยกำกับ John Wick มาก่อนหน้านี้  รวมถึง โปรเจคใหม่อีกเรื่องที่ ผู้ชมทั้งโลก ต่างรอคอย นั่นก็คือ Dead Pool 2 นั่นเอง !\n\nภาพยนตร์ เรื่องนี้ เกี่ยวข้องในสมัย สงครามเย็นในเบอร์ลิน สายลับ M.I.6 ลอเรรีน โบรห์ตัน (ชาลิส เธรอน) ถูกส่งไปเพื่อ สอบสวนสาเหตุการตายของสายลับคนก่อน เจมส์ แกสคอยน์ (แซม ฮาร์เกรฟ) รวมถึงต้องหาย รายชื่อสายลับอังกฤษที่หายไป และ สืบหาว่าใครคือ สายลับสองหน้า ด้วยความร่วมมือของ เดวิด เพอซิวอล (เจมส์ แมคอะวอย)\n\n\n\nเนื้อเรื่อง จะเป็นการเล่าเรื่องสลับไปมา ระหว่างเหตุการณ์ในปัจจุบัน ซึ่งเป็นตอนที่สายลับ ลอเรรีน  เสร็จภารกิจที่เบอร์ลิน และถูกเรียกตัวมาสอบสวนในห้องสืบสวน  และเหตุการณ์ในอดีต ซึ่งเป็นเหตุการณ์ที่เธอยังปฏิบัติภารกิจในเบอร์ลินอยู่   หากใครเป็นคอหนังสืบสวน สอบสวน ก็พอจะมองเนื้อเรื่องออกว่าใครเป็นสายหลับสองหน้าได้ไม่ยาก\n\nหากใครที่ชื่นชอบหนังแอคชัน อย่าง John Wick ละก็จะต้องชอบเรื่องนี้อย่างแน่นอน เพียงแต่ว่า เรื่องนี้นางเอกอาจเก่งไม่เท่ากับ John Wick เนื่องจากเป็นผู้หญิง ซึ่งผมว่ามันกลับทำให้เรื่องนี้มันดูสนุก และสมจริงมากยิ่งขึ้น ลองคิดดูว่า เธอต้องต่อสู้กับผู้ชายที่เป็นนักฆ่าตัวใหญ่ๆ และถูกฝึกมาเป็นอย่างดี  ถึงแม้เธอจะเก่งก็ตามแต่ก็คงชนะไม่ใช่เพียงแค่ 2-3 หมัดแน่ๆ\n\nฉากหนึ่งที่คนดูหนังจะต้องประทับใจแน่นอน ก็คือฉากต่อสู้ในตึกอพาร์ทเมนท์ในเมืองเบอร์ลินตะวันออก ความยาว 8 นาที  ต้องบอกเลยว่า \"แทบจะหยุดหายใจเลยทีเดียว\" ต้องไปดูเองนะครับ 555\n\n\n\nสำหรับการแสดง ต้องยกให้ ชาลิส เธรอน ที่อุตส่าห์ฝึกฝนร่างกายอย่างหนัก และศิลปะการต่อสู้ กว่า 2 เดือนครึ่ง ก่อนจะมารับบทนี้ ผู้กำกับยังเอ่ยชมว่า\n\"เธอสามารถแอคชันได้ 20 ท่า โดยไม่มีการสั่งคัตเลย\" เรียกได้ว่า หนังเรื่องนี้รับประกันความันส์แน่นอน\n\nนี่เป็นคลิปวีดีโอเกี่ยวกับการฝึกซ้อมของ Charlize Theron ที่ทาง Universal  ปล่อยออกมาเรียกน้ำย่อย ก่อนหนังเข้าฉาย\n\n\nสรุปแล้ว หากต้องการดูหนังแอคชัน มันส์ๆ และสมจริง เรื่องนี้ควรไปดูครับ !\n\nหากถูกใจสามารถติดตามผลงานได้นะครับ  ขอบคุณมากครับ\n"}
