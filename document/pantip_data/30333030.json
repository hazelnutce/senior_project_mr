{"movie_name": "เวอร์ชั่นโกโบแบร์", "text": "คู่กรรม 2013 ไปดูมาแล้วค่ะ รอบแรก ของวันนี้เลย ตอนเข้าโรงลุ้นมากว่าคนจะเยอะมั๊ย แอบโล่งใจที่โรงที่เราดูคนเกือบเต็ม\n\n\nโดยรวมเรื่องนี้สำหรับเราถือว่าโอเคนะมีทั้งที่ชอบ และขัดใจ ร้องไห้ไปหลายฉาก เพราะโกโบแบร์ส่งอารมณ์แท้ๆ ออกมาจากโรงเดินมั่นมาก เพราะไปดูคนเดียว มาเข้าห้องน้ำถึงรู้ว่าตาแดงเป็นปื้นเลย โคตรอายอะ\n\nสิ่งที่ชอบมากที่สุดในเรื่องนี้ คือการแสดงของ ณเดชน์ และโปรดักชั่น ภาพสวยงาม ฉากระเบิดสมจริงมาก การแสดงของณเดชน์ไม่ทำให้ผิดหวังจริงๆ เป็นโกโบริที่น่ารัก น่าสงสารมากๆ เรียกว่าแสดงดีทุกซีนเลยก็ว่าได้  [Spoil] คลิกเพื่อดูข้อความที่ซ่อนไว้\n\nส่วนน้องริชชี่ เอ่อ เราเป็นคนหนึ่งที่ตามให้กำลังใจน้องทุกกระทู้ การแสดงของน้องไม่ได้แย่มากสำหรับเรา แต่เวลาน้องพูดเสน่ห์หายหมดเลยลูก ไม่รู้เพราะพี่เรียวต้องการแบบนี้รึเปล่า แต่อังริชชี่พูดจามะนาวไม่มีน้ำมาก พูดห้วน การออกเสียงก็ไม่ชัด น้องคงต้องไปเรียนการแสดง การพูด การออกเสียงให้มากขึ้นจริงๆ อันนี้ติเพื่อก่อจริงๆนะ ยังไงก็เป็นกำลังใจให้ ถ้าหนูคิดจะเอาดีทางด้านนี้ ก็คงต้องพยายามและฝึกให้หนัก หนังฉายแล้ว คงต้องรับคำวิจารณ์อีกเยอะมาก อย่าพึ่งท้อ เอามันมาเป็นแรงฮึดสู้นะ ไม่มีใครเก่งมาแต่เกิด สู้ๆ\n\nฉากเลิฟซีนเป็นฉากที่มีหลายอารมณ์มาก ทั้งตื่นเต้น ทั้งลุ้น ทั้งซึ้ง ทั้งขำ [Spoil] คลิกเพื่อดูข้อความที่ซ่อนไว้\n\n\nสิ่งที่เราขัดใจมากที่สุด ไม่ใช่นางเอก แต่เป็นการตัดต่อที่ดูรวบรัดเอามากๆ บางเรื่องไม่มีที่มาที่ไปเท่าไหร่ เข้าใจว่าหนังมีเวลาน้อย แต่มันน่าจะตัดต่อได้ดีกว่านี้นะ เราอ่านนิยาย และเคยดูเวอร์ชั่นเก่า ยังแอบงงๆ รึเพราะตีความจากโกโบริเลยต้องตัดเอารายละเอียดอื่นๆออก\n\nเดี๋ยวต้องไปดูกับแฟนและแม่อีกคนละหนึ่งรอบ ต้องดูว่าทั้งสองคนจะประทับใจมากน้อยแค่ไหน โดยรวมสำหรับเราให้ 3.5 แม้จะไม่ถึงกับซาบซึ้งตราตรึงใจ แต่ก็มีส่วนที่ทำให้ประทับใจ  ยังไงก็เป็นกำลังใจให้หนังทำรายได้ถึง 100 ล้านนะ เพราะเห็นโปรดักชั่นแล้วรู้ลยว่าทีมงานละเอียดและตั้งใจจริงๆ\n\nแก้ไขข้อความเมื่อ 4 เมษายน 2556 เวลา 16:42 น."}
