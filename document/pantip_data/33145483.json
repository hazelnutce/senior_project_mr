{"movie_name": "Mortdecai", "text": "[Mini-Review] Mortdecai มอร์เดอไค สายลับพยัคฆ์รั่วป่วนโลก (No spoil)\n\nภายใต้หน้าฉากนักค้างานศิลปะเจ้าเสน่ห์แห่งเมืองผู้ดี เบื้องหลังเขาคือ อันธพาลเล่ห์เหลี่ยมจัด! ชาร์ลส มอร์เดอไค (จอห์นนี่ เดปป์) ต้องปฏิบัติภารกิจตะลุยโลกเพื่อตามหาภาพเขียนล้ำค่าที่ถูกขโมยไป ที่ร่ำลือว่ามันเต็มไปด้วยรหัสลับที่จะเปิดกรุสมบัติมหาศาลของกองทัพนาซีได้ งานนี้ชาร์ลสพกอาวุธสุดร้ายกาจประจำตัวไว้พร้อมจัดการกับเหล่ารัสเซียขาโหด จอมโจรผู้ดีขาลุย ภรรยาสาวขาสวย และผู้ก่อการร้ายข้ามชาติแล้ว นั่นก็คือเสน่ห์อันเกินเย้ายวนของเขานั่นเอง! มอร์เดอไค เป็นภาพยนตร์แอคชั่น คอเมดี้เรื่องนี้กำกับโดย เดวิด โคเอปป์ จาก Jurassic Park (1993), Mission: impossible (1996), Spider-Man (2002) และ Secret Window (2004) ซึ่งสร้างจากหนังสือเรื่อง The Mortdecai Trilogy เขียนโดย ไคริล บอนฟิกลิโอลี และภาพยนตร์เรื่องนี้ยังได้นักแสดงระดับฮอลลีวู้ดจำนวนมากมาร่วมสร้างความโหด มัน ฮากันด้วย อาทิ จอห์นนี่ เดปป์, กวินเน็ต พัลโทรว์, ยวน แมกเกรเกอร์, พอล เบ็ตตานี่, โอลิเวีย มันน์ และ ออเบรย์ พลาซ่า (Cr. majorcineplex.com)\n\nภาพยนตร์แอคชั่นคอมมาดี้เรื่องล่าสุดของ Johnny Depp ที่ยังคงสไตน์ความเป็นป๋าเดปป์ไว้เป็นอย่างดี เนื้อเรื่องจะไม่เน้นแอคชั่นแต่เอนเอียงไปทางคอมมาดี้เป็นหลัก โดยเนื้อหาจะถูกนำเสนอผ่านการสืบสวนเพื่อค้นหาภาพวาดล้ำค่าที่หายไปและมีมุกเด็ดๆหยอดใส่เป็นระยะๆ ดีกรีความฮาถือว่าไม่แป๊กและโอเคเลยทีเดียว ภาพของป๋าเดปป์ภายในเรื่องแม้จะดูแปลกตาแต่ทว่าคาแร็คเตอร์ป๋าแกยังคงความเพี้ยนและแหวกแนวได้ใจจริงๆ แฟนๆป๋าเดปป์ไม่ผิดหวังอย่างแน่นอนครับสำหรับเรื่องนี้\n\nMy Score : 7.0/10\n\n\nแก้ไขข้อความเมื่อ 23 มกราคม 2558 เวลา 23:51 น."}
