{"movie_name": "A Silent Voice (ภาพยนตร์)", "text": "A Silent Voice รักไร้เสียง\nไม่เคยคิดว่าจะต้องนั่งคิดตาม และใช้ความคิดมากมายขนาดนี้ ในการดูหนังการ์ตูนเรื่องหนึ่ง\nทั้งๆที่เราควรจะไปหาความบันเทิงจากมัน แต่สำหรับหนังบางประเภทคุณต้องเขาไปค้นหา\nแมสเซสที่ผู้แต่งต้องการจะสื่อถึงผู้ชม\nชื่อหนัง รักไร้เสียง อาจจะดูเหมือน หนังรัก แต่ตัวหนังได้ก้าวข้ามคำว่ารักไปไกลมาก\nแล้วไร้เสียงละ คืออะไร มาจากนางเอกที่หูหนวกหรือ อาจจะใช่ แต่มันมีนัยยะมากกว่านั้น\nผู้แต่งพยายามจะสื่อ ถึงต้นต่อว่า ทำไมคนเราถึงเกลียดกัน ไม่ชอบกัน ทำร้ายกัน\nทุกอย่างเริ่มต้นจาก การไม่เข้าใจกัน\nแล้วทำอย่างไรให้คนเราเข้าใจกัน ก็คือต้องพูดคุยกัน สื่อสารกัน\n\nตัวหนังถูกเขียนขึ้นมาอย่างมีชั้นเชิง โดยใช้ตัวเอกที่หูหนวก ตรงนี้ทำให้เรา\nไม่สามารถ สื่อสารกันได้ ด้วยการ พูดคุย\nแต่นั่นก็ไม่ให้เป็นปัญหาในการเข้าใจกัน มันมีช่องทางสื่อสารด้วยตัวอักษร หรือภาษามือ\nแต่นั่นมันดูยุ่งยากเกินไป เกินกว่าคนๆหนึ่ง จะยอมลำบาก หรือเสียเวลาไปเรียบ\nเพียงเพื่อมาใช้ทำความเข้าใจ คนที่เราไม่เคยรู้จัก หรือไม่ได้สำคัญกับตัวเอง\n\nและนั่นนำมาสู่การที่คนเราไม่เข้าใจกัน นำไปสู่ความรู้สึกแปลกแยก ขัดใจ สุดท้ายคือเกลียดชัง\n\nบางครั้งในชีวิตจริงเราไปเจอไปเห็น สิ่งที่ประหลาด แปลกแยก ขัดใจ แต่เราไม่ได้รับรู้เหตุผล\nหรือประสบการณ์ที่คนๆนั้นมีหรือผ่านมา จนเกิดเป็นความคิดด้านลบ เป็นที่ขัดใจ\n\nดังนั้น ในชีวิตจริง หรือ โลกโซเชียล การที่เราจะกระทำ หรือ ตัดสินใคร\nลองหยุดคิดสักนิดว่า เราได้ทำความเข้าใจ กับคนๆนั้นหรือเหตุการณ์นั่นดีแล้วหรือยัง\n\nนั่นคือสิ่งที่วนอยู่ในหัวผม ขณะดูหนังการ์ตูนเรื่องนี้\n\n8/10 ครับ ความจริงอยากให้มากกว่านี้ แต่ในหนังก็มีแผลใหญ่ๆให้ตัดคะแนน\nคำแนะนำ หนังดูยาก ไม่เหมาะกับการดูเอาบันเทิง  แต่ถ้าคุณดูแล้วคิดตาม คุณจะได้อะไรมากมายกลับมา\n\nใครยากฟังเยอะกว่านี้\n\n\nแก้ไขข้อความเมื่อ 26 มีนาคม เวลา 17:06 น."}
