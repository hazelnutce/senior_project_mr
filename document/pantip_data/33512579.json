{"movie_name": "Fast & Furious 7 เร็ว...แรง ทะลุนรก 7", "text": "1) สนุกคุ้มค่าเงินมากๆ แอ็คชั่นมันส์ดี มีความเป็นแอ็คชั่นฮีโร่สูงมากๆ แม้โดยรวมจะคล้าย fast 6 แต่ก็แตกต่างแปลกใหม่ตื่นตาดีครับ\n\n2) ฉากแอ็คชั่น...ผมว่าพอๆกับหนัง mission impossible เกือบจะกลายเป็นหนัง super hero x-men อยู่แล้ว แต่ชอบนะครับ ตื่นตาตื่นใจสุดๆ หามุขใหม่ๆมาโชว์ได้อีก และมีฉากแอ็คชั่นฉากใหญ่ๆ เยอะมากกกก (แม้แอ็คชั่นช่วงหลังจะไม่มันส์เท่าฉากรถลอยฟ้าก็เถอะ)\n\n3) ชอบฉากบู้ตัวต่อตัวนะครับ ดูแรงขึ้นเยอะเลย ยิ่งได้จาพนมมาเสริมทัพ เป็นคู่ปรับกับพอลวอร์คเกอร์ด้วย แถมยังมีนายเจสัน สเตแฮมมาบู้กับวินดีเซลอีก เลยยิ่งมันส์และได้แอ็คชั่นห่ามๆแมนๆสู้กันตัวต่อตัวมันส์ดีจัง\n\n4) จะว่าไปภาคนี้ ก็ใช้สูตรสำเร็จจากภาค 6 มาแทบทั้งหมด แอ็คชั่นสาวๆ cat fight ก็มีเหมือนเดิม ฉากสาวๆเซ็กซี่ก็ใส่มา ฉากโรแมนติกก็มีอยู่เหมือนเดิม แต่ที่หายไปคงเป็นฉากขับรถแข่งมันส์ๆ ที่ภาคนี้ก็มีนะ อาจจะมันส์สู้ภาคเก่าๆไม่ได้ แต่ก็ไม่น่าเบื่อนะครับ (โดยรวมภาคนี้ก็มันส์ดี แต่ถ้าดูภาค 6 ประกบด้วย อาจจะมันส์สู้ภาคนั้นไม่ได้แค่นั้นเอง)\n\n5) เนื้อเรื่อง ความสมเหตุสมผล ก็คงต้องช่างมันเหมือนเดิม ดูเอามันส์ก็พอ ตัวอย่างเช่นบางทีสู้กันแทบตาย กำลังหนีกันอยู่ดีๆ จู่ๆก็มายืนหน้ากระดานเรียงหนึ่งคุยกันเฉยเลยในฉากถัดมาซะงั้น (ตอนแรกนึกว่าหน้ากระดานยืนฉี่อยู่ริมหน้าผาซะอีกแฮะ) และทำแบบนี้บ่อยมาก 2-3 ครั้งได้ (จะว่าไป ภาคก่อนๆก็ทำแบบนี้บ่อยเหมือนกัน อาจเป็นฉากมาตราฐานของหนังชุดนี้แล้วมั้ง)\n\n6) ช่วงรำลึกพอลตอนท้ายเรื่อง ส่วนตัวผมว่าสมศักดิ์ศรีนะครับ กำลังดี ไม่ยาวไป ไม่สั้นเกิน ดูแล้วซึ้งมากๆ ทำให้น้ำตาคลอไม่รู้ตัวเลยแฮะ\n\n7) รู้สึกตั้งแต่หลังจากสู้กับจาใช่ไหม ที่เป็นกราฟฟิคพอลทั้งหมด คือที่รู้สึกได้ คือพอลจะหัน 90 องศาหน้าเป๊ะตาแป๊วมากๆ (จนแอบสยองหน่อยๆนะ 555) ทุกฉาก ทุกซีน ไม่ว่าจะขับรถ หันมาคุยกับดอม ก็จะคอเอียง 90 องศาเป๊ะ ตาแป๊ว..ว ตลอดๆ (แต่ก็ยอมรับว่าทีมงาน กล้ามาก ใส่ฉากหน้าพอลมาเพียบเลย ดีจัง)\n\n8) ชอบ tie-in เบียร์มากๆ เอามาสร้างเป็นมุขตลกเลย ชอบๆ โฆษณาแฝงตัวอื่นๆก็ทำได้ดีจัง\n\n9) ชอบ the rock ตอนออกจากโรงพยาบาลจัง ดูเท่และเป็นยอดมนุษย์กว่าตอนเล่น hercules ซะอีก 555\n\n10) ถ้าใครยังไม่ได้ดู แนะนำว่าไปดูในโรงจะมันส์กว่าครับ ไม่ผิดหวังแน่นอน\n\n[Spoil] คลิกเพื่อดูข้อความที่ซ่อนไว้\n\n\n\n\n\n"}
