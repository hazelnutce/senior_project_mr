{"movie_name": "RoboCop", "text": "Robocop คือ 1 ใน ตัวละครฮีโร่ในวัยเด็กที่ชื่นชอบ จำได้ว่าดูหลายรอบมาก ขนาดภาค 3 ที่ว่าห่วยสุดๆ ก็ยังชอบ(ตอนเด็กๆนะ)เลยคิดดูละกัน ได้มารีเมคทั้งที ตัวอย่างก็ไม่ดู ขอไปซัดเอาเต็มๆในโรงฯละกัน\n\nหนังยังคงกลิ่นอายต้นฉบับเอาไว้อยู่พอสมควร ทั้งธีมหลักบรรยากาศของหนังที่ให้เห็นความต่างระหว่างบ้านเมืองที่วุ่นวาย กับ ห้องเทคโนโลยีชั้นสูง ที่ตัดกันอย่างเห็นได้ชัด ดีไซน์หุ่นรุ่นต้นฉบับก็มีใส่เข้ามาให้แฟนรุ่นเก่าได้อิ่มใจ (แค่เพลงไตเติ้ลขึ้นมาก็ ได้ยิ้ม แล้วล่ะ) และมีเปลี่ยนดีไซน์กับสีเพื่อให้เข้ากับยุคปัจจุบัน ซึ่งถือว่า ทำออกมาได้กลมกลืนกับจังหวะในหนังได้ดี\n\nการดำเนินเรื่องก็มีบางช่วงที่รู้สึกว่า เนือยๆไปหน่อย แต่ก็เข้าใจว่าต้องปูเนื้อเรื่องกันซักนิด บางฉากก็ดู ตลกๆเหมือนกันนะ แบบมันไม่ค่อยเมคเซ้นส์เท่าไร ซึ่งถ้ามีเหตุผลรองรับจะดูดีมากทีเดียว\n\nฉากต่อสู้ รวดเร็ว ว่องไว จนบางครั้งอาจมองไม่ทัน หลายอย่างเกิดขึ้นไวมาก แล้วผ่านเลยไปไม่เจาะลึกให้คนดูได้รู้สึกมากเท่าที่ควร อย่างความรู้สึกว่า \"โอ้ โรโบคอบ จะแย่แล้ว ผู้ร้ายดันฉลาดซะขนาดนี้\" ก็ไม่มีในภาคนี้เท่าไร คือมีอยู่นิดนึง เกือบจะมี แล้วก็ผ่านเลยไป ไม่ขยี้ความรู้สึกแบบนี้ลงไปในหนังให้เห็นชัด ซึ่งส่วนตัวคิดว่ามันคือ \"เสน่ห์\" ของโรโบคอบที่ควรมี น่ะนะ\n\nหนังพยายามใส่ความดราม่าลงไปเยอะ ซึ่งถือว่าทำได้ดี บทค่อนข้างดี ตัวละครก็เล่นกันดี โดยเฉพาะ แกรี่ โอลเมน (สารวัดรจาก แบทแมน) ถึงแม้ฉากแอ๊คชั่นยาวๆจะมีไม่เยอะ แต่เท่าที่มีในหนังก็เพียงพอแล้ว แค่นี้ก็รู้สึกว่า โรโบคอบทำไม \"เก่งจังว้าาาา\" เลยละ (หรือศัตรูมันกาก) ถ้าได้ฉากต่อสู้ด้วยปืนแบบเรื่อง Dredd จะสุดยอดไปเลยนะ\n\nสรุปสุดท้าย เป็นหนังแอ๊คชั่นที่แทรกความเป็นดราม่าเอามาพอควร แต่ไม่ได้ทำให้รู้สึกน่าเบื่ออะไร ดูสนุกได้เรื่อยๆจนจบ แต่จบแล้วก็ไม่มีฉากอะไรที่ติดตาตรึงใจเท่าไร น่าเสียดายถ้าเน้นกระตุ้นความรู้สึกคนดูได้มากกว่านี้ จะเป็นหนังที่สนุกสุดๆไปเลย แต่ถ้ามีภาค 2 ก็จะดูอีกนะ 55+\n\nปล.1. มุกตลกในหนังไม่ค่อยมี แต่ก็พอได้ขำจากความไม่สมเหตุสมผลของหนังเหมือนกัน\nปล.2 เชื่อว่าภาค 2 จะเอา \"เสน่ห์\" ที่ว่ากลับมาแน่นอน\n\n\n"}
