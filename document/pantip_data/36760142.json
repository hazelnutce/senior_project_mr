{"movie_name": "The Dark Tower", "text": "#TheDarkTower #เตือนเตรียมใจก่อนไปดู\n\n1. ฉากแอ็คชั่นกราฟฟิคสวยเท่มาก มีหลายฉากที่เท่จำติดตา อย่างฉากใส่กระสุนปืนมันเท่มากจริงๆ ฉากต่อสู้ 1 คนต่อทั้งกอง ถือว่ามันส์ใช้ได้เลย ถ้าดูเอาแค่แอ็คชั่นถือว่าผ่าน\n\n2. การแสดง พระเอกเด็กแสดงดีมากเลยนะ ชอบๆ แสดงได้ดี อาจจะโดดเด่นกว่าดาราใหญ่ที่เอามาโปรโมทด้วยซ้ำ (น่าเสียดายที่ไม่โปรโมทดาราเด็กมากกว่านี้)\n\n3. เหมือนเป็นหนังเด็ก แต่โหดเลือดสาดเอาเรื่องเลยนะ (จริงๆพล็อตไปทางพวกแฮรี่พ็อตเตอร์มากกว่า แต่โปรโมทแบบนี้เฉย อาจเพราะเอาชื่อสตีเว่นคิง นักเขียนนิยายแนวสยองขวัญมา refference ก็ได้)\n\n4. แอบตลกขำๆด้วยแฮะ บางอย่างก็ตลกจริง จนเสียดายอยากได้แบบนี้อีกเยอะๆ / บางอย่างก็ขำๆ อย่างพารารักษาได้ทุกโรคก็เกินไป๊ แต่ฉากประตูในร้านอาหารแอบขำดีแฮะ\n\n5. ที่อ่อนสุดกลายเป็นวิธีการเล่าเรื่อง ชวนง่วงแปลกๆ\n\n6. พล็อตเรื่อง ควรจะดี ซึ่งจริงๆมันก็ดี แต่บางอย่างมันล้าสมัยไร้เหตุผล แต่ทีมงานมองข้ามที่จะอธิบายไปเฉย\n\n7. น่าเสียดายจากพล็อต ถ้าจะสร้างจักรวาลเหมือนจอห์นวิค หรือแฮรี่พล็อตเตอร์ก็ยังได้ แต่ทีมงานกลับเล่าแบบฉาบฉวย เลยยิ่งลดทอนความสนุกลงไป\n\n8. ทำไมตัวร้ายตีความซะกลายเป็นเหมือนเดวิด คอปเปอร์ฟิล นักมายากลไปซะแล้ว ทั้งเสื้อผ้าหน้าผม แทบจะรวมถึงเทคนิค+บุคลิกด้วยนะเนี่ย\n\n9. หมอดูจีนสาวสวย คือดีนะ แสดงดี สวยด้วย แต่คงเป็นเรื่องของการตลาดด้วยมั้ง จริงๆน่าจะหาคนในหมู่บ้านเป็นชาวจีนอีกสักหลายคนก็ดี จะได้ดูไม่แกะดำมากเกินไปขนาดนี้\n\n10. สรุป ดูเพลินกว่าที่คิด แต่ตรรกะอ่อนเกินหนังยุคนี้ (ที่อะไรๆต้องน่าเชื่อถือ แม้จะเป็นแค่นิยายก็เถอะ) หนังมีจุดดีกว่าหนังหลายๆเรือง โดยเฉพาะไอเดียแอ็คชั่น ถือว่าใช้ได้เลย\n\n\n\n#มะพร้าวห้าว #OohCocoNUT\n\nสงสัยหรืออยากพูดคุยทักทาย เจอะกันได้ที่นี่เลยครับ\n[Spoil] คลิกเพื่อดูข้อความที่ซ่อนไว้\n\n\n\n\n\nแก้ไขข้อความเมื่อ 12 สิงหาคม เวลา 15:11 น."}
