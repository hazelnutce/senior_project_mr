{"movie_name": "Southpaw‬ ‪สังเวียนเดือด‬", "text": "southpaw : (เวอร์ชั่นแก้และเขียนเพิ่มเติมนิดหน่อย อันเดิมเขียนสั้นไปหน่อยครับ)\n1. เหมือนจะดี จะมันส์ แอบเบื่อเอาเรื่อง แต่ก็ทำให้ประทับใจโอเคเลย\n2. หนังหนักไปทางดราม่าประดิษฐ์ พยายามเค้นอารมณ์ มากกว่าแอ็คชั่น (แต่ก็ ok ทั้งคู่นะ)\n3. ฉากชกมวย พอใช้แค่ตอนจบ ฉากอื่นๆดูไปแอบหาวเล็กๆ\n4. นักแสดง พระเอกทุ่มเทเล่นใหญ่ แต่บทพูด...งั้นๆไปนิดเลยไม่ค่อยเชื่อ (แต่ก็แอบซึ้งบางฉากเลย) กลายเป็นเทรนเนอร์ขโมยซีนโดดเด่นกว่ามาก\n5. เกือบๆจะกลายเป็นหนังสอนใจ feelgood ใส่แง่คิดอะไรตลอดเรื่อง (แต่ไม่ยัดเยียดนะ)\n\n6. จริงๆ sub plot และตัวประกอบหลายตัว มีปมน่าขยี้ดราม่าอีกเยอะ แต่หนังเปิดประเด็นแค่ติ่งๆ และก้าวผ่านบางฉากไปเฉยๆ (น่าเสียดาย นักแสดงสมทบเล่นดีมากๆเลยแท้ๆ)\n7. น่าเสียดาย...บทหนัง การเดินเรื่อง การกำกับฉาก บางซีน มันลดทอนทำให้ไม่อินกับหนังได้กว่านี้\n8. ถ้าเทียบกับหนังชกมวยอย่าง million dolar baby แล้ว เรื่องนี้ถือว่าห่างชั้น ระดับมัธยมกับมหาลัยเลยนะ\n9. สรรสาระ...บางครั้ง แค่มองตา แค่ห่วงใย มันไม่พอ ถ้าอยากช่วย อยากสื่อใจ ต้องแสดงออกและพูดออกมาให้ชัดเจน\n10. ไม่ถึงขั้นแย่ แต่ไม่ดีตามที่ตัวอย่างหนังให้ความหวังไว้ แต่ถ้าดู คงเพื่อให้กำลังใจพระเอกที่ทุ่มเทเพื่อแสดงขนาดนี้ และภาพจำบางฉากพอใช้ได้เลย\nปล. night crawler สนุกกว่ามากมาย เห็นชัดๆเลยคือ บทเรื่องนั้นดีและสนุกสะใจกว่าเยอะ\n\nปล.2 เขียนเวอร์ชั่นไม่แคร์สปอย พูดคุยหลังดูหนังจบ เชิญคลิกอ่านได้ที่ลิงค์นี้ครับ https://goo.gl/0xXdPj\n\n- พอมานึกย้อนเป็นฉากๆ แบบไม่ต่อเนื่อง มีฉากที่ประทับใจเยอะอยู่นะ แต่มาเป็นห้วงๆ\nถ้าไม่แคร์เรื่องเนื้อเรื่องที่ควรจะประสานกัน นึกเอาเป็นฉากๆ ก็รู้สึกประทับติดในหัวใจใช้ได้เลย (เลยเป็นเหตุผลที่หลายๆคนอาจจะชอบเรื่องนี้ได้เลยนะ)\n\n- พอลองมาเขียนรีวิวอีกที ลองนึกย้อนไป จริงๆหนังก็ไม่ได้เลวร้ายอะไรมาก แค่บทไม่ดี มีบทพูดที่ประดิษฐ์เยอะไปก็เท่านั้น ส่วนที่ดีๆตอนนี้พอหลับตาลง กลับจำได้เยอะเหมือนกันแฮะ (แต่อย่านึกฉากถัดมา สิ่งดีๆที่ประทับใจจะหายไปยังไงไม่รู้)\n\n[Spoil] คลิกเพื่อดูข้อความที่ซ่อนไว้\n\n\n\n\n\n\nแก้ไขข้อความเมื่อ 26 กรกฎาคม 2558 เวลา 21:59 น."}
