{"movie_name": "3 Days To Kill (3 วันโคตรอันตราย)", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\n3 Days to Kill – 3 วันโคตรอันตราย\n\nหนังว่าด้วยสายลับ CIA วัยเก๋าที่ต้องแบกรับภารกิจครั้งสำคัญ ครั้งนี้มีเดิมพันด้วยชีวิตในเวลาเพียงแค่สามวันเท่านั้น ก่อนที่ชีวิตเขาและครอบครัวจะไม่สามารถเรียกคืนมาได้ตลอดไป\n\nเนื้อเรื่องแอบคล้าย Taken ยังไงชอบกล ต่างกันที่เรื่องนี้จะมีสถานการณ์บังคับ ด้วยการทำภารกิจของตัวละครหลักเพื่อแลกกับยารักษา ต่อชีวิตให้เขาได้อยู่กับครอบครัวอีกครั้ง งานนี้ได้พระเอกวัยเก๋า เควิน คอสต์เนอร์ ที่ห่างวงการไปนานมาทวงคืนอาชญากรเหล่าร้าย รวมไปถึงหัวใจของภรรยาเก่าและลูกสาวกลับมา อารมณ์ของหนังจะเน้นไปทางดราม่าเสียเป็นส่วนใหญ่ เป็นดราม่าน่ารักๆอบอุ่นของคนในครอบครัว ประเด็นเรื่องการเป็นพ่อที่ดีและความรักระหว่างกันของพ่อลูกถูกถ่ายทอดได้อย่างกลมกล่อม และลึกซึ้ง\n\nอย่างไรเสียฉากแอคชั่นในเรื่องที่มีอยู่ในเรื่อง ที่เป็นตัวตั้งโครงและมีอยู่ไม่มากนักยังขาดดนตรีประกอบที่กระตุ้นอารมณ์ ขาดหายไปบางช่วงและใส่มาแบบโผงผางจนอาจมีปรับอารมณ์ไม่ทัน แต่ถึงยังไงโดยรวมหนังก็สนุกอยู่ครับ ครบทุกรสชาติ ตลก ซึ้ง มันส์ แต่ถ้าตั้งใจไปดูฉากแอคชั่นเน้นๆควรเผื่อใจไว้ด้วยจ้า\n\nคะแนน IMDb 08/03/14 : 6.4/10\n\nคะแนนส่วนตัวโดยผมเอง\nเนื้อเรื่อง, Creative : 6.0/10\nการแสดง, Emotional : 7.5/10\nCG : -\nTotal : 6.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับจากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
