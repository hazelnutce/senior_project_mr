{"movie_name": "Mechanic: Resurrection", "text": "Mechanic: Resurrection (ไม่สปอยเนื้อหาสำคัญ)\n.\nภาคต่อของภาพยนตร์แอคชั่นสุดมันส์ The Mechanic (2011) นำแสดงโดย Jason Statham เรื่องราวในภาคนี้กล่าวถึงมือสังหาร อาเธอร์ บิชอป ผู้ถูกบีบบังคับให้กลับสู่เส้นทางนักฆ่าหลังจากที่เขาวางมือไปแล้ว โดยเขาต้องทำภารกิจสังหารบุคคลที่อันตรายที่สุดของโลกเพื่อแลกกับชีวิตของคนรักที่ถูกลักพาตัวไป โดยในภาคนี้กำกับภาพยนตร์โดยผู้กำกับรายใหม่ Dennis Gansel\n.\nภาคต่อของภาพยนตร์แอคชั่นสุดดุเดือดที่ในภาคแรกได้รับกระแสตอบรับที่ดีเยี่ยม ซึ่งในภาคแรกนั้นกำกับภาพยนตร์โดย Simon West (Con Air (1997), Lara Croft: Tomb Raider (2001) และ The Expendables 2 (2012)) โดยในภาคนี้มีการเปลี่ยนมือผู้กำกับใหม่แต่ยังคงขาบู้รายเดิม Jason Statham เรื่องราวของช่างเครื่องขาบู้ในภาคนี้บอกเล่าถึงชีวิตของเขาหลังจากเหตุการณ์ที่เกิดขึ้นในภาคก่อนหน้า แม้เขาจะวางมือไปแล้วแต่เหตุการณ์ในภาคนี้กลับทำให้เขาต้องกลับมาสะสางบัญชีอีกครั้ง จุดเด่นของภาคนี้เห็นทีจะเป็นฉากหลังสถานที่สำคัญๆส่วนใหญ่ถ่ายทำในประเทศไทย ซึ่งเราจะได้เห็นอีกมุมมองใหม่ๆที่สวยงามไม้แพ้กันซึ่งนั่นรวมไปถึงเมืองสำคัญๆในอีกหลายๆประเทศด้วย ด้านเนื้อหาแม้ช่วงแรกอาจไม่หวือหวาแต่เหตุการณ์หลังจากนั้นก็สามารถสร้างความระทึกได้เป็นอย่างดี เทคนิคการบุกโจรกรรม ยุทธวิธี และทักษะการต่อสู้สไตน์ Jason Statham ตัวหนังยังคงเอกลักษณ์ไว้ได้อย่างดีเยี่ยม แม้การขับเคลื่อนทางอารมณ์อาจไม่พลุกพล่านเท่าภาคแรกแต่จุดเด่นต่างๆก็พอพาขับเคลื่อนเรื่องราวในภาคนี้ไปได้ เรียกได้ว่าเป็นภาคต่อที่เน้นงานภาพโลเคชั่นงามๆและเอาใจแฟนๆป๋า Jason Statham หลังจากที่พี่แกห่างหายไประยะนึงอยู่ครับ\n.\nMy Score : 7.0/10\n\n"}
