{"movie_name": "It Follows อย่าให้มันตามมา", "text": "เนื้อหาของมันเป็นสิ่งที่ผมไม่เคยรู้มาก่อน นั่นเพราะผมไม่เคยแม้แต่จะดูตัวอย่างหนัง เห็นเพียงแค่โปสเตอร์ซึ่งก็แทบจะไม่ได้บอกอะไร พอได้พบกับหนังจริงๆ ก็เล่นเอาอึ้งไปเหมือนกันว่า มันดูแปลกใหม่น่าสนใจ แถมยังบิ๊วต์ได้เข้าที\n\nเรื่องมันก็มีอยู่ว่า หญิงสาวผู้น่ารักคนหนึ่ง เธอคบอยู่กับผู้ชายอีกคนหนึ่ง แต่ในคืนวันที่เขากำลังมีความสุขกับการร่วมรักกันนั้น กลับกลายเป็นวันเริ่มต้นของเหตุสุดสยองน่าสะพรึงกลัว เมื่อเธอได้รู้ว่ากำลังถูกถ่ายทอดสิทธิในการมองเห็นบางสิ่งที่จะตามเธอไปทุกที่ในรูปแบบต่างๆ และสิ่งที่เธอจะทำได้เพื่อจบมันก็เพียงการมีเซ็กส์กับใครอีกคน แล้วเขาจะเป็นคนรับกรรมไป\n\n\nพล็อตมันดูง่ายๆ ที่ไม่บอกที่มาที่ไปแก่เราเลย แต่ ‘It Follows’ กลับทำให้เราประหวั่นพรั่นพรึงได้ด้วยลีลาการเล่าและดนตรีประกอบเกือบจะล้วนๆ\n\nแถมอะไรที่เราคิดว่า มันจะต้องเป็นอย่างนั้น มันกลับไปอีกทาง ทำให้หนังเดาทางได้ยาก แม้ว่าพล็อตจะไม่มีอะไร แต่ด้วยเงื่อนไขของ \"มัน\" นี่แหละที่ทำให้หนังสามารถสร้างออกมาในแบบหนังทุนต่ำได้ ผสานกับดนตรีประกอบที่ช่วยบิ๊วต์อารมณ์ให้หลอนได้เก่งสุดๆ\n\nสำหรับหนังสยองขวัญเรื่องหนึ่ง ที่ไม่ใช่หนังผี น่าสนใจนะครับ เรื่องนี้\n\nIt Follows อย่าให้มันตามมา | http://bit.ly/1S25lkv\n"}
