{"movie_name": "The Voices", "text": "The Voice\n\nมันคือหนังตลกร้าย ที่สนุกจริงๆ มันเปรียบเสมือนมีดพลาสติกที่เอาไว้ตัดเค้ก แต่ถามว่าสามารถแทงได้มั้ย\n\n\"ได้\"\n\nหนังกล่าวถึงหนุ่มที่ดูเหมือนเป็นจิตเบาๆ ตั้งแต่เริ่ม \"เจอรี่\" สวมบทบาทโดย ไรอัล เรย์โนลด์ ที่งานนี้บอกได้ว่าแสดงฝีไม้ลายมือได้เข้าขั้นเอกอุเลยทีเดียว หนังค่อยๆ ปูให้เรารู้เรื่องราวของเค้าว่าทำไม, อะไร, ยังไง ถึงมาเป็นแบบนี้ อย่างไม่ตะขิดตะขวงใจเลย บทดีพอสมควรเลย แต่แอบมีเรื่องราวแสนโหดร้ายเจืออยู่ ส่วนใหญ่จะเน้นความรุนแรงของสถาบันในครอบครัวที่ก่อให้เกิดปัญหาสังคมทั้งทางด้านจิตใจของตัวเอกที่พยายามหนีความจริงของโลกที่โหดร้าย ให้อยู่แต่ความสดใสในห้วงความคิดของตัวเอง\n\nตัวละครหลายตัวเล่นได้กระชับ บทไม่มากแต่สามารถเติมเรื่องราวได้เป็นอย่างดี และในบทบาทของเหยื่อนั้น ทุกคนเล่นน้อยแต่ดีงาม\n\nเรื่องนี้ควรดูนะ เพราะเป็นวิปลาสที่หวานดี\n\n8/10\n"}
