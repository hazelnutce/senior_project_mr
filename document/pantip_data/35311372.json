{"movie_name": "Independence Day Resurgence", "text": "พล็อตเรื่อง 6/10\nหนังเดินเรื่องราว 20 ปีต่อมาหลังจากเหตุการณ์ในภาคแรกปี 1996 ซึ่งตรงกับอายุหนังพอดี ปัจจุบันเทคโนโลยีของมนุษย์ล้ำหน้าไปไกลมากเพราะอาศัยเทคโนโลยีของเอเลี่ยนที่บุกโลกในภาคแรกสร้างป้อมปราการระวังภัยต่างๆทั้งในและนอกโลกเตรียมรับมือหากพวกมันกลับมาอีกครั้งแล้วมันก็กลับมาจริงๆ พร้อมเทคโนโลยที่ล้ำหน้ากว่าเดิม หนังอาศัยเรื่องราวเดิมเพิ่มเติมคือเทคโนโลยีใหม่ของฝั่งมนุษย์แค่นั้น.. แต่ก็ยังมีเสริมเรื่องราวใหม่เพื่อที่จะขยายขอบเขตของเนื้อเรื่องให้กว้างออกไปอีกเพื่อทำภาคต่อ ซึ่งก็น่าสนใจอยู่ประมาณนึง..เฉพาะส่วนเรื่องราวใหม่\n\nดำเนินเรื่อง 5/10\nจุดอ่อนใหญ่ของภาคนี้เลยคืออารมณ์ร่วม ทุกอย่างที่ในหนังสื่อออกมาเราไม่รู้สึกมีอารมณ์ร่วมไปกับมันเลยเหมือนวางแผน ลงมือทำ จบ แล้วผ่านไป ไม่ได้รู้สึกตื่นเต้น ลุ้น หรืออะไรทั้งนั้น ฉากดราม่าก้อไม่รู้สึกซึ้ง ฉากเสียสละก็ไม่รู้สึกยิ่งใหญ่  คำพูดปลุกใจก้อแห้งเหี่ยวไม่มีพลังเหมือนภาคแรก หลายๆอย่างก็ดูง่ายไปหมด บางฉากทำได้แต่ไม่สุดโดยเฉพาะฉากซีนอารมณ์ทั้งหลาย ขาดเสห์น่ของหนังชุดนี้พอสมควร ที่ชอบจริงๆคือฉากที่เอเลี่ยนบุกโลกทำเสียงออกมาดีกระหึ่มมากและดูตื่นเต้นหน่อยๆ เห็นแล้วนึกถึงฉากภัยพิบัติต่างๆใน 2012 ดูตระการตามากๆและตอนท้ายเรื่องที่เป็นของใหม่จริงๆทำให้ลุ้นได้บ้างเหมือนกัน เอฟเฟคในภาคนี้ยอดเยี่ยมทำได้ดีภาพสวย หากหนังทำให้เราเข้าถึงตัวละครและมีอารมณ์ร่วมกับเหตุการณ์ในหนังหน่อยก็คงจะดีไม่น้อยกับสเกลหนังระดับนี้\n\nตัวละคร 6/10\nพูดถึงตัวละครใหม่ก่อนแล้วกันครับ ภาคนี้มีค่อนข้างเยอะแต่ไม่รู้สึกอินหรือน่าจดจำได้สักตัว บางฉากเหมือนจะหนุนตัวละครให้เห็นว่าเก่ง เจ๋งแต่ก็หนุนไม่สุดเลยไม่รู้สึกโดดเด่นมาก ด้านตัวละครเจค(เลียม เฮมเวิร์ท)ก็พอจะรู้สึกว่ามีฝีมือบ้าง ส่วนดีแลน(เจสซี่ ที อัชเชอร์)ก็ไม่รู้สึกว่ามีฝีมือเก่งอะไรเลยทั้งๆที่เป็นถึงลูกของฮิลเลอร์(วิลล์ สมิธ) ส่วนตัวอื่นๆทุกตัวทำได้กลางๆไม่ดีไม่แย่ ต้องดูว่าภาคต่อไป(ถ้ามี)จะเติบโตไปได้ขนาดไหน ด้านตัวละครเก่าก็ทำได้ดี\nในบทที่มีให้ รู้สึกเหมือนถูกบทกดไว้ทำให้แสดงออกมาได้ไม่เต็มที่ บางตัวบทภาคที่แล้วยิ่งใหญ่มาภาคนี้กลับดรอปลงไปดื้อๆกลับมาไม่สมศักดิ์ศรี ว่าแต่พักนี้ฮอลลีวู้ดมักจะเอานักแสดงสาวเอเชียน่ารักๆมาใส่ในหนังเยอะเหมือนกันตั้งแต่ Age of Ultorn ที่นำ Claudia kim มาแสดงส่วนใน IDR ก็เป็นนักแสดงชาวจีนชื่อ Angelababy\n\nสรุป 5.5/10\nหนังเล่นกับมุขเดิมๆจากภาคแรกซะส่วนใหญ่ให้ที่ 90% เลยแต่ไม่สนุกเท่าอาจจะเพราะทำสูตรเดียวกับภาคแรกจึงอดไม่ได้ที่ต้องเปรียบเทียบและสื่อออกมาได้ไม่ดีเท่า โน้มน้าวคนดูให้อินไปกับมันไม่ได้เท่าไหร่ด้วยหลายอย่างที่ดูง่ายเกินไป ไม่มีอารมณ์ร่วมไปกับมันทำตามแผนแล้วจบไป หากจะให้เปรียบเทียบก็คงจะคล้ายๆกับ Star Wars ภาค 7 ที่ใช้สูตรสำเร็จของภาค 4 มาปรุงใหม่แต่ Star Wars ใช้วัตถุดิบดีกว่า ใหม่กว่า สดกว่าจึงประสบความสำเร็จได้ถึงแม้จะใช้สูตรเดิม โดยรวมแล้วภาคนี้ดูได้เรื่อยๆ เพลินๆ ภาพสวย เสียงกระหึ่ม บันเทิงได้ระดับนึง ส่วนภาคต่อ(ถ้ามี)คงจะเป็นอีกแนวที่ฉีกพล็อตเดิมๆออกไปได้ซะที\n\nฝาก page ด้วยนะครับ ถ้าชอบก็กด Like ติดตามกันนะครับ - https://www.facebook.com/NangDMeReview/\n\nแก้ไขข้อความเมื่อ 25 มิถุนายน 2559 เวลา 11:27 น."}
