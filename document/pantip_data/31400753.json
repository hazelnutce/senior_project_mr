{"movie_name": "The Secret Life of Walter Mitty", "text": "มีโอกาได้ไปชม “The Secret Life of Walter Mitty / ชีวิตพิศวงของวอลเตอร์ มิตตี้” หนังเรื่องใหม่ นำแสดงโดย Ben Stiller ผู้เป็นทั้งผู้กำกับและนักแสดงนำ\n\n\nWalter Mitty ผู้จัดการฝ่ายฟิล์มเนกาทีฟในสำนักงานของนิตยสาร “Life” ผู้ที่หลุดเข้าไปอยู่ในโลกของตัวเองอยู่บ่อยๆ เขาสนใจพนักงานสาวคนใหม่แต่ไม่รู้จะเริ่มต้นสร้างความประทับใจเธอยังไง โปรไฟล์ชีวิตของเขาช่างดูธรรมดา จนเหตุการณ์พลิกผัน นิตยสารที่ยอดขายตก จำต้องตีพิมพ์เป็นเล่มสุด พนักงานมากมายน่าจะถูกให้ออกในไม่กี่วันข้างหน้า ฟิล์มภาพสำคัญกลับหายไปไร้ร่องรอย\n\nและเขาคือคนที่ต้องตามหามันให้พบ!\n\n------------------------\n\nหนังมีจุดเด่นๆ ที่ผมชอบอยู่หลายจุดทีเดียว ไม่ว่าจะเป็นพล็อตที่ดูไม่เหมือนใครดี ดำเนินเรื่องไปในทางที่พาเราไปเจอสิ่งน่าแปลกใจได้อยู่เรื่อยๆ หนังใส่ลูกเล่นโน่นนี่นั่นมาเยอะแยะจนดูเหมือนหนังโฆษณาขนาดยาว (ซึ่งได้ทั้งจุดเด่นและเป็นได้ทั้งจุดด้อย) ทัศนียภาพของหลากหลายที่บนโลกที่ดูสวยแปลกตา จัดวางองค์ประกอบของภาพได้เหมาะเจาะกับทัศนียภาพเหล่านั้น และทำให้ยิ่งดูเพลินเมื่อประกอบเข้าเพลงประกอบที่สุดเท่\n\nจบอย่างซึ้งๆ เข้าทีดีทีเดียว ยกเว้นเพียง ผมไม่ขำกับมุขและการแสดงในแบบ Ben Stiller เท่านั้นเอง\n\nอ่านเพิ่มเติมที่ http://bit.ly/1bOfcCC\n"}
