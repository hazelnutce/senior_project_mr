{"movie_name": "Don Jon : รักติดเรท", "text": "       จอน หนุ่มรูปหล่อที่ดูดีไปซะทุกอย่าง ทั้งหน้าตาอันหล่อเหลา รูปร่างที่สมบูรณ์แบบจนเป็นที่ใฝ่ฝันของหญิงสาวหลายๆคน ทำให้เพื่อนเขาตั้งฉายาเขาว่า ดอน จอน ซึ่งมาจาก ดอน ฮวน นักรักชื่อก้องโลกที่หลายต่อหลายคนรู้จักดี\n\n       ในแต่ละคืน เขาจะมีสาวสวยควงไม่เคยซ้ำหน้าอยู่เสมอ แต่กลับไม่มีใครรู้เลยว่า แท้จริงแล้วความสุขสุดยอดของเขากลับอยู่ที่การที่เขาได้อยู่บ้านนั่งดูหนังโป๊เงียบๆคนเดียว ซึ่งเขาคิดว่ามันฟินยิ่งกว่าการได้นอนกับสาวสวยเสียอีก\n\n       จนกระทั่งเขาได้พบกับบาร์บารา สาวสวยหุ่นดีระดับท๊อป ยิ่งกว่าสาวใดๆที่เขาเคยเจอ ทำให้เขาพยายามเริ่มความสัมพันธ์อย่างจริงจังกับเธอ และมันก็ทำให้รู้ว่าเธอนั้น ช่างตรงกันข้ามกับเขาอย่างสิ้นเชิง เพราะเธอทั้งหัวโบราณ ชอบดูหนังรัก และอยากที่จะมีความรักอันสุดโรแมนติกอย่างในหนังน้ำเน่า ทำให้ความสัมพันธ์ของทั้งคู่กลายเป็นเรื่องท้าทายในการปรับตัวเข้าหากัน และพิสูจน์รักแท้ไปด้วยกัน\n\n       เป็นหนังดราม่าโรแมนติกติดเรท โดยจะเป็นเรื่องราวความรักของผู้ชายที่เสพติดหนังโป๊ และได้มาเจอกับผู้หญิงที่เค้าหลงรัก ซึ่งเนื้อเรื่องค่อนข้างแรง (มีเรื่องเซ็กซ์และเอ๊กซ์เยอะมาก) บางคนอาจจะรับไม่ได้ แต่ตัวหนังทำมาได้ดีเลยนะ ทั้งการเล่าเรื่อง ลำดับภาพ การตัดต่อ ทุกอย่างดูดี ไม่น่าเบื่อ แถมยังมีมุขฮาๆตลอดทั้งเรื่องอีกด้วย\n\n       แต่ถ้ารับได้กับการฟังเรื่องเซ็กซ์ตรงๆไม่อ้อมค้อม ผมว่าเป็นหนังที่สนุกอีกเรื่องเลยนะ ไอเดียดี แถมฮามาก นักแสดงเล่นเก่ง ดูแล้วอิน และยังคงมีข้อคิดดีๆปิดท้ายตามประสาหนังแนวนี้เช่นเคยครับ (หนังน่าจะ 18+ นะ)\n7/10\n"}
