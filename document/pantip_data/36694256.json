{"movie_name": "Dunkirk", "text": "หนังเรื่องนี้เป็นหนังที่เกี่ยวกับสงครามโลกถ้าดูไม่ผิดน่าจะสงครามโลกครั้งที่2 ถ้าใครคาดหวังกับฉากบู๊แอคชั่นสุดมันส์ บทที่มีชั้นเชิง มีจุดหักมุม จุดพีค บอกเลยว่าหนังเรื่องนี้ไม่ใช่!\n\nนี่เป็นการรีวิวเรื่องแรกที่ผมเขียนลงบนเพจนี้นะครับ! ก็ต้องบอกก่อนว่าผมเป็นคนธรรมดาทั่วไป ไม่ได้เป็นนักวิจารณ์ หรือ ผู้เชี่ยวชาญด้านภาพยนตร์แต่อย่างใด แต่ที่มาเขียนรีวิวเพราะอยากเป็นตัวแทนของคนธรรมดาคนนึงที่ซื้อตั๋วเข้าไปดูหนังก็เท่านั้นเอง\n\nช่วงก่อนเข้าไปดูหนังก็ทำใจมาละว่ามันคือหนังแนวประวัติศาตร์ อาจจะมีเนือยๆเบื่อๆบ้างละ พอได้เข้าไปดูก็เป็นแบบนั้นจริงๆแหละ ช่วงแรกๆของหนัง ผมจับใจความไม่ค่อยได้ว่าเขาจะสื่ออะไร จะเน้นตัวละครตัวไหน เพราะมันเล่นตัดไปตัดมาทำเอางงๆไปชั่วขณะ ชื่อตัวละครก็แทบไม่รู้จักใครเลย แต่พอดูไปเรื่อยๆก็จะเข้าใจและมีความอินตามไปกับหนัง\n\nหนังเรื่องนี้จะแบ่งออกเป็น 3 เหตุการณ์แต่เกิดในเวลาเดียวกัน ก็จะตัดไปตัดมา ต้องตั้งใจดูดีๆนะ! เดี๋ยวจะไม่เข้าใจกัน\nเหตุการณ์แรกก็จะไปเป็นพวกชาวเรือธรรมดาๆ ที่กล้าออกเรือไปในสนามรบเพื่อช่วยทหารที่ได้รับบาดเจ็บในสนามรบ คอยช่วยเหลือให้ทหารขึ้นมาบนเรืออย่างปลอดภัย\n\nเหตุการณ์ที่สองก็เป็นพวกทหารที่จะพยายามถอยทัพกลับไปยังบ้านของพวกเขา\n\nเหตุการณ์สุดท้ายก็จะเป็นที่ชายฝั่งที่มีผู้บังคับบัญชาการ และทหารอีกมากมายยืนพร้อมรบอยู่\n\nเนื้อเรื่องก็จะเล่าทั้ง 3 เหตุการณ์แบบนี้สลับไปสลับมาและจบแบบเงียบๆ ไม่หวือหวา แต่มันสะกดใจคนดูให้อินตามได้ เพราะฉาก เสียง เอฟเฟค มันเหมือนทำให้เราได้อยู่ในสถานการณ์นั้นจริงๆ\n\nสรุปเรื่องนี้ไม่เหมาะกับผม และบุคคลที่ต้องการความบันเทิง เรื่องนี้จะเหมาะกับบุคคลที่ดูหนังแนวดราม่า เรียลริตี้อิงชีวิตจริง หนังรางวัลอะไรพวกนี้มากกว่านะครับ\n\n[ คะแนนความสด 6/10 ]\n\nติดตามและเป็นกำลังใจให้พวกเราได้ที่ https://www.facebook.com/NungsodMovies/\n"}
