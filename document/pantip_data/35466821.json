{"movie_name": "Suicide Squad", "text": "Suicide Squad (ไม่สปอยเนื้อหาสำคัญ)\n.\nเรื่องราวของเหล่าวายร้ายที่ต้องทำภารกิจเสี่ยงตายเพื่อไถ่โทษให้กับพวกเขาเอง โดยตัวหนังมีเนื้อหาที่เกี่ยวข้องและดำเนินเรื่องราวต่อจากเหตุการณ์ของ Batman v Superman: Dawn of Justice (2016) ซึ่งนับเป็นหนังแอนตี้ฮีโร่ลำดับที่ 3 ของจักรวาล DC Comics ฉบับนี้ อีกทั้งยังได้ผู้กำกับฝีมือดี David Ayer (Sabotage (2014) และ Fury (2014)) มาขึ้นแท่นผู้กำกับภาพยนตร์เรื่องนี้ด้วย\n.\nSuicide Squad บอกเล่าเรื่องราวภารกิจสุดโหดของเหล่าวายร้ายจากค่าย DC Comics โดยเนื้อหามีความเชื่อมโยงตั้งแต่ Man of Steel (2013) และ Batman v Superman: Dawn of Justice (2016) ซึ่งเราจะได้เห็นการปรากฏตัวของตัวละครฮีโร่สำคัญในภาพยนตร์รวมเหล่าวายร้ายเรื่องนี้อีกด้วย ตัวหนังสามารถแนะนำตัวละครแต่ละตัวในช่วงต้นได้อย่างยอดเยี่ยมทั้งเรื่องราวภูมิหลังและคาแรคเตอร์ที่เป็นเอกลักษณ์เฉพาะ ผ่านเนื้อหาและโทนหนังที่เป็นงานภาพสีฉูดฉาดตัดกับความหม่นหมองอันเป็นเอกลักษณ์ของภาพยนตร์ค่ายนี้ได้อย่างสวยงาม ด้านโปรดักชั่นและงานภาพจัดว่าหนักหน่วงและอลังการ ไม่แพ้คาแรคเตอร์ของวายร้ายบางตัวที่หนังสามารถถ่ายทอดออกมาน่าค้นหาและมีเสน่ห์เอาการ ซึ่งองค์ประกอบเหล่านี้สามารถประติดประต่อเนื้อหาเพื่อปูทางไปสู่ Justice League และกลบข้อด้อยหลายๆจุดในตัวหนังได้อยู่พอตัวครับ\n.\nMy Score : 7.5/10\n\n"}
