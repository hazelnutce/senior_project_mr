{"movie_name": "Spy สปาย", "text": "เรื่องนี้มีกระแสคำชมว่า \"ฮาสุดๆ\" มาให้ได้เห็นเยอะมาก  ใจก็ยังแอบคิดว่า มันจะฮาอะไรขนาดนั้น  มุกแนวฝรั่งจ๋าอีกเปล่าหว่า แต่ไงก็ต้องดูแหละ มีทั้ง จู๊ด ลอว์ และเฮียเจสัน เล่นทั้งที  (ไม่ได้ป้าอวบนี้ในสายตาเลยจริงๆ แม้เป็นนางเอกก็ตาม)\n\nแต่พอดูจบเท่านั้นแหละ  ยกให้เป็น หนังแนวสายลับ ที่ฮาที่สุดตั่งแต่เคยดูมาเลย  ยิงมุกถี่ยิบ  มุก 5 บาท 10 บาท พี่แกเล่นหมด  มีทั้งขำหึๆ ไปจนถึงขำก๊าก  และขำค้างข้ามซีนเลย   ถึงแม้จะบอกว่า เป็นหนังแนวสายลับ แต่ใครไม่เคยดูหรือไม่ชอบแนวสายลับก็ดูแล้ว ตลกได้   รับประกันเลย มุกในเรื่องนี้มันสากลมากอ่ะ\n\nสิ่งที่ทำให้เรื่องนี้ดูได้สนุกจนจบคือ คาแรคเตอร์ที่โดดเด่นทุกตัว ซึ่งแต่ละคนก็ออกมาฮาแบบแย่งซีนกันเลยล่ะ   โดยเฉพาะ เจสัน สเตแธม ที่ฮาจริง เพิ่งจะเคยเห็นพี่แกเล่นอะไรฮามากๆก็เรื่องนี้แหละ  จนตอนนี้ผมเห็นหน้าเฮียแกไม่ได้เลยนะ เห็นละขำก๊าก    หมดกัน ดาราแอ๊คชั่นสุดเท่ของผม ฮ่าๆ\n\nส่วนนางเอกร่างท้วม ที่ตอนแรกผมไม่ได้สนใจเลยนะ  แต่ยอมรับจริงๆว่า โคตรเหมาะกับบทเรื่องนี้เลย  บทส่งมาก เจ๊เล่นได้ดีจริง ทั้งซีนฮา ซีนวีน ซีนดราม่า  หรือแม้แต่แอ๊คชั่น  คือเอาอยู่หมดทุกอย่างอ่ะ  เป็นครั้งแรกที่ผมเห็นผู้หญิงร่างท้วมเท่ เลยล่ะ  เธอฮาจริง ฮาแบบน่ารักด้วย น่าเอ็นดู  \n\nถึงแม้จะบอกว่าเป็นหนังตลกเบาสมองก็ตาม  แต่มันก็มีฉากแอ๊คชั่น และเทคโนโลยีไฮเทค ให้ดูแบบหวือหวา ตื่นตาตื่นใจแทรกมาด้วยนะ  ซึ่งก็ทำออกมาได้ดี ทั้งมุมกล้องและดนตรีประกอบ ต้องบอกว่า ผกก. คนนี้ร้ายกาจมากอ่ะ ที่เอาอารมณ์ ตลกและแอ๊คชั่น มารวมกันได้พอดิบพอดีสุดๆ\n\nเป็นหนังที่ \"สนุก\" จริงๆ ตั้งแต่ต้นเรื่องยันจบเครดิตเลย มีหลายมุกที่นึกแล้วก็ยังขำจนถึงแม้แต่ตอนที่พิมพ์อยู่นี้แหละ เป็นหนังน่ารักนะ  เบาสมอง ดูเพลิน  ให้อารมณ์ที่แปลกดี  อยากดูแนวนี้อีกเยอะๆ มีภาค 2 ก็จะขอตามไปดูอีก    ถ้าอยากหาหนังสนุกๆดู  ขอแนะนำเรื่องนี้เลย   รับประกันความฮา ยิ่งถ้าคุณชอบเจสัน   ขอบอกว่า  \"ห้ามพลาดด้วยประการทั้งปวง\"  ผมขอยกรางวัล ตัวละครแย่งซีนสุดฮาในรอบ 5 ปี ให้แก่เฮียเลย ฮ่าๆ\n\nให้คะแนนความฮาที่  5/5  เลย   คะแนนโดยรวมเอาไป 9/10  สุดติ่งจริงเรื่องนี้\n\n\nปล. ต่อไป ผมจะดู เจสัน บู๊ด้วยอารมณ์ไหนดีละเนี่ย  5555+\n\n"}
