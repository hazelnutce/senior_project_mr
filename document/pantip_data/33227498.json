{"movie_name": "Playing it Cool", "text": "ให้ 7.5/10 หนัง Romantic Comedy เรื่องราวของหนุ่มนักเขียนบท (Chris Evans) ที่ต้องเขียนบทหนังรอมคอม แต่ไม่สามารถเขียนได้ เพราะไม่เคยรักใครจริงๆ จนวันหนึ่งไปตกหลุมรักสาวแสบ (Michelle Monaghan) ที่งานการกุศล แต่ดันติดปัญหาอยู่ตรงที่เธอมีแฟนแล้ว\n\nหนังถือว่าสนุกกว่าที่คาดการณ์เอาไว้เยอะ เนื่องจากตัวละครหลักเป็นนักเขียนบทหนัง เพราะฉะนั้นเรื่องทั้งเรื่องจะเล่าออกมาในมุมมองแบบนักเขียนที่วันๆนั่งคิด sit (Situation/สถานการณ์) รีเสริทข้อมูล ไปสถานที่หรืออ่านข้อมูลต่างๆ และการจินตนาการสวมตัวเองเป็นตัวละครต่างๆเวลาดูหนัง ฟังเรื่องเล่าและการออกแบบตัวละครในบทของตัวเอง ทั้งมีกลุ่มแก๊งเพื่อนเป็นนักเขียนที่วันๆคุยเรื่องหนังและหนังสือกันเป็นเรื่องเป็นราวทั้งเล่นๆและจริงจัง รวมไปถือการล้อและแซวขนบหนังรอมคอมด้วย ซึ่งถือว่าตรงจุดนี้หนังทำออกมาได้ดีมากๆ ชอบเลยทีเดียว เพราะเรื่องที่เอามานำเสนอในจุดที่ทั้งหมดกล่าวมาค่อนข้างจะเป็นจริงมากๆ คนเขียนบทค่อนข้างทำการบ้านมาดี\n\nถึงเนื้อเรื่องจะมีการแซวและล้อขนบหนังรอมคอม แต่ท้ายที่สุดแล้วมันก็ยังคงเป็นหนังที่ดำเนินเรื่องไปตามขนบหนังรอมคอมอยู่ดี แต่ก็ยังคงได้ผลที่ดีต่อผู้ชม แม้ว่าจะมีบางช่วงมีจังหวะที่ช้าหรืออืดไปหน่อยกว่าจะสรุปเรื่องก็ตาม มุกตลกทำงานได้ดีทีเดียว หนังตัดภาพดี ภาพก็สวยพอสมควรเลย มีลูกเล่นเล็กๆที่โดดเด่น ทั้งภาพขาวดำและภาพการ์ตูน เสื้อผ้านางเอกน่ารักแม้ว่าเสื้อผ้าจะดูเด็กไปหน่อยสำหรับ Michelle Monaghan ก็ตาม แต่ก็ใส่ออกมาได้เหมาะน่ารัก ส่วน Chris Evans หน้าใส ตาสวย เอาใจสาวๆไปเลยค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\nแก้ไขข้อความเมื่อ 11 กุมภาพันธ์ 2558 เวลา 23:47 น."}
