{"movie_name": "Steve Jobs อัจฉริยะเปลี่ยนโลก", "text": "ภาพยนตร์เรื่องนี้เข้มข้นมากครับ …แต่ก่อนจะไปดู คุณต้องรู้จัก Steve Jobs ก่อนนะครับ …ไม่งั้นคุณงงแน่ๆ เพราะนี้คือหนังที่ไม่ได้เล่าชีวประวัติอย่างละเอียดของศาสดาแห่งแอปเปิ้ล แต่เป็นหนังที่จะจะทำให้คุณรู้จัก Jobs มากยิ่งขึ้น\n\nพลอตของเรื่องคือการหยิบยกช่วงเวลาสั้นๆในชีวิตของ Steve Jobs มาเล่า 3 ช่วง ซึ่งทั้ง 3 ช่วงนี้มีความเหมือนกันตรงที่เป็นช่วงเวลาสำคัญต่อตัวเค้าเอง ต่อบริษัทของเค้า ต่อความก้าวหน้าทางวิทยาการ และต่อประชาคมโลก คือการเปิดตัวผลิตภัณฑ์ที่สร้างความก้าวหน้าทางวิทยาการ และส่งผลต่อแฟชั่นเทคโนโลยีในยุคนั้นๆอย่างมากยิ่งกว่าการกระพือปีกของผีเสื้อ\n\nโดยเน้นการนำเสนอไปที่ความสัมพันธ์ระหว่างตัวละครแต่ละตัวที่มีความเกี่ยวข้องกับ Jobs อย่างใกล้ชิด เจ้านาย เพื่อน ลูกน้อง ภรรยา และลูกสาว\n\nพูดเลยว่าเด็ดมากครับ …เป็นภาพยนตร์ที่มีบทสนทนาโดดเด่นอย่างหาเรื่องไหนมาเปรียบเทียบยากพอสมควร …และทำให้เราเข้าใจ Jobs มากยิ่งขึ้น\n\nในช่วงแรกๆที่ชม ผมรู้สึกอึดอัดเล็กน้อยกับการนำเสนอแบบนี้ คือเน้นไปที่บทสนทนา แสดงออกถึงความสัมพันธ์ของตัวละครแต่ละตัวที่อยู่รายรอบ Jobs แต่พอดูไปสักพักก็เริ่มจะมันส์ …รู้สึกเหมือนกำลังเชียร์มวย ๕๕๕\n\nฉากที่ชอบที่สุดคงเป็นช่วงท้ายๆ 2 ซีน ..ซีนแรกเป็นซีนที่ Jobs เข้าฉากกับเพื่อนสนิทที่สุด พูดเลยว่ารู้สึกขนลุกซู่ ฉากนี้มีอารมณ์ที่หลากหลายมาก …อีกฉากคือ Jobs เข้าฉากกับลูกสาว พูดเลยว่าประทับใจมาก\n\n\nนักแสดงแต่ละคนนี้คือไม่มีใครยอมใครกันเลยสาด พลังกันกันแบบไม่มีกั๊กตั้งแต่ต้นจนจบ สุดยอดทุกคนไม่เว้นแม้แต่เด็กตัวน้อยๆ ที่ยังทำให้เราอินไปกับเค้าได้ …ตบมือให้เลยครับ\n\nและที่ไม่พูดถึงไม่ได้เลยคือ เคต เพราะโดยส่วนตัวแล้วชื่นชอบนักแสดงคนนี้มาก หนังเรื่องไหนที่มีเธอเข้ามา ผมดูหมดไม่สนใจบท แนว หรืออะไรเลย …ผมรู้สึกว่าเคตเป็นนักแสดงที่มีเสนห์อย่างมากไม่ว่าจะสวมหัวโขนเป็นตัวละครไหนๆ ซึ่งไม่ใช่ทุกคนจะทำได้\n\n.\n\nเรื่องนี้เอาไป 73 คะแนนครับ\n\n\n.....................................\n\nhttp://wonnee.com/movie/review-steve-lobs-%e0%b8%aa%e0%b8%95%e0%b8%b5%e0%b8%9f-%e0%b8%88%e0%b9%87%e0%b8%ad%e0%b8%9a%e0%b8%aa%e0%b9%8c/\n"}
