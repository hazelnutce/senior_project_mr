{"movie_name": "Fleet of Time", "text": "หลายครั้งที่เรามักจะได้ยินประโยคที่ว่า ...\n\"ถ้ารู้อย่างนี้ จะไม่ทำอย่างนั้น\"\n\nหนังจีนที่ไม่ได้ขายเอฟเฟค ซีจี มีแค่บทดีๆที่เดินเรื่องใกล้ๆตัว เล่นกับความทรงจำ และช่วงเวลา ยิ้มทั้งน้ำตาจริงๆ\nความรักที่ถูกสังเคราะห์ผ่านช่วงเวลาที่เดินไป ทิ้งไว้เพียงแค่ความทรงจำ สอนให้ทุกการกระทำ ได้ใช้สติ คิดก่อนทำ\nภาพของหนังจีนในยุคปัจจุบัน มักจะมีคำว่า เอฟเฟค ซีจี มาพร้อมๆกับหนังย้อนยุค แต่กับหนังเรื่องนี้ จะทำให้คุณรู้สึกถึงความเป็นหนังรักวัยรุ่นที่แสนจะสดใสในช่วงหนึ่ง ผ่านพ้นมาถึงช่วงเวลาที่ความสัมพันธ์ค่อยๆแปรเปลี่ยนไป ในวัยที่เติบโตขึ้น พร้อมๆกับความเปลี่ยนแปลงของสังคม การเปลี่ยนสถานะในการดำเนินชีวิตมาจนถึงวันที่จากหายกันไป\n\nเรื่องราวที่เล่าย้อนวันเวลา ผ่านความทรงจำ แม้บทหนังจะดูตั้งอกตั้งใจที่จะเล่าเรื่องอย่างตรงไปตรงมา แต่ก็ไม่ได้ละทิ้งรายละเอียดในช่วงเวลานั้นๆของตัวละคร ทั้งตัวหลัก และตัวสมทบ ต่างมีบุคลิกชัดเจนในแต่ละตัว ยิ่งได้นักแสดงที่ถ่ายทอดบุคลิกของตัวละครออกมาได้อย่างเต็มที่ สิ่งที่ผู้ชมได้รับคือ อารมณ์คล้อยตามหนังที่เรียกว่า อิน ได้อย่างง่ายดาย\n\nFleet of Time ไม่ต่างจากการเปิดหนังสือรุ่น ที่ระยะเวลาทำให้ความทรงจำต่างๆได้หวนคืนมาอีกครั้ง สิ่งที่ทำให้คนดูรู้สึก อิน กับหนังได้ง่ายอีกจุดหนึ่งคือ สภาพตัวละครที่สัมผัสได้จริง ในชีวิตประจำวัน ที่คนๆหนึ่งสามารถดำเนินชีวิตด้วยการตัดสินใจที่ถูกต้องในบางเรื่อง หรือ อาจจะผิดบ้างในบางเรื่อง เหล่านี้คือมนุษย์ที่หนังก็มีข้อคิดดีๆให้เราได้รู้สึกว่า การตัดสินใจทำอะไรให้มีสติ คิดก่อนทำเสมอ แต่เมื่อเราได้ตัดสินใจไปแล้ว สิ่งที่ต้องทำให้ได้ คือยอมรับผลและชะตากรรมที่จะตามมาอย่างมีสติเช่นกัน\nถ้าอยากรู้ว่าทำไมหนังเล็กๆ ถึงมีคนดูมากมายในประเทศจีน\n\nผมเชื่อว่า หนังเล็กๆเรื่องนี้จะทำให้คุณ ยิ้มทั้งน้ำตา มีความสุขไปพร้อมๆกับสาระที่หนังให้ข้อคิดดีๆกับความรักในแต่ละสถานะของตัวละครในเรื่อง\nที่สำคัญที่สุดคือ เพื่อน สำคัญและยั่งยืนเสมอ .......\n\nขอฝากเพจหนังด้วยนะครับ https://www.facebook.com/ruksnang\n\n\nแก้ไขข้อความเมื่อ 24 เมษายน 2558 เวลา 09:12 น."}
