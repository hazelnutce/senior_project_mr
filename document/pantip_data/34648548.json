{"movie_name": "O.T. ผี Overtime", "text": "จากหนังตอนสั้นหนึ่งในสามเรื่องของ ตีสาม ที่มีลักษณะความเป็นหนังผีที่แตกต่างจากอีกสองเรี่องอย่างชัดเจน ด้วยผลตอบรับที่พอไปได้ทางผู้สร้างจึงเห็นว่าน่าจะทำแยกออกมาเป็นหนังหนึ่งเรื่องเต็ม จนกลายมาเป็นหนังเรื่องนี้ที่ยังคงรักษาเรื่องราวของคนที่ชอบแกล้งและชอบหลอกผี จนบานปลายวุ่นวายเวอร์ๆ แน่นอนว่าต้องมีเรื่องราวหักมุมแบบหักทิ้งหักเล่นอยู่เหมือนเดิม\n\nอย่าคาดหวังเรื่องราวที่จริงจังและจงทนรับให้ได้กับสิ่งไร้สาระที่ตัวละครกำลังเล่นกันอยู่\n\nเรื่องราวตอนต้นตั้งท่ามาก็พอจะมีเหตุมีผล มีต้นเรื่องที่พอจะสร้างเรื่องราวให้ชวนติดตามดีอยู่ แม้ว่าจะรู้สึกไม่สมเหตุสมผลอยู่บ้าง จนกระทั่งเริ่มมีการหลอกกันขึ้นในระหว่างตัวละครของหนังซึ่งมันก็ชวนงุนงงสงสัยไม่ใช่น้อย และใคร่รู้เฉลยที่หนังค่อยๆบอกมาเป็นระยะ แต่ยิ่งรู้มากขึ้นเท่าไหร่ก็ยิ่งรู้สึกเบื่อ ถึงแม้จะบอกว่าเรื่องราวมันทับซ้อนกันดี หลอกคนดูได้จริงก็เถอะ แต่มันเยอะไป แน่นอนว่าหนังตั้งใจหลอกคนดูแบบเอาให้อยู่หมัด ใช่ หนังทำได้แน่นอน แต่ไม่สามารถทำให้คนดูรู้สึกสนุกและตื่นเต้นได้ไปได้ตลอดทั้งเรื่อง\n\nที่สำคัญคือ ความตลก ที่เราแทบไม่ได้รับจากหนังเรื่องนี้เลย ทั้งๆที่มันควรจะเป็นหนังผีตลกอย่างที่คนทำตั้งใจ มุกตลกขาดๆเกินๆ ไม่สามารถเรียกเสียงหัวเราะจากคนดูได้ นี่ถ้าได้ความตลกที่ลงตัวใส่ลงไป หนังจะออกมาสนุกกว่านี้เยอะเลย\n\nรู้สึก Fail\n\nขบเคี้ยวหนัง\n"}
