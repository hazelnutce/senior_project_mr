{"movie_name": "15+ไอคิวกระฉูด", "text": "ไอเดียของหนังน่าสนใจ  แต่การขยายความเป็นหนังเรื่องหนึ่งยังทำได้ไม่ดีมากนัก  แม้การดำเนินเรื่องดูได้เพลินๆ  ภาพสีสันลูกกวาดการ์ตูนมาก  และบทหนังนำพาเราไปยังจุดที่คาดไม่ถึง  แต่การคลี่คลายเรื่องราวดูง่ายดายเกินไปและไม่อยู่ในโลกความเป็นจริง   สุดท้ายจึงเป็นหนังทะลึ่งตึงตังเรื่องหนึ่งที่สาระของเรื่องเกี่ยวกับเรื่องเพศในวัยรุ่นไม่ได้มีพลังมากนัก  ไม่มีความน่าจดจำ ..น่าเสียดาย  เพราะหนังเรื่องนี้ถือเป็นความแปลกใหม่และกล้าบ้าบิ่นของคนทำหนังไทย   ถ้านับที่ความตลก  อยากบอกว่าทั้งโรงที่มีอยู่ประมาณสิบคนเงียบกริบ ทั้งที่เราคิดว่าฮาอยู่นะ  แล้วทำไมหนังไทยเรื่องอื่นที่ตลกฝืดกว่านี้คนหัวเราะกันครืน   หรือเพราะเป็นเรื่องทะลึ่งเลยไม่มีใครกล้าหัวเราะดัง เกร็งเกินไปในการดูหนังเกี่ยวกับเรื่องเพศ (ทั้งเรื่อง)  หรือมุกในหนังจะฝืดเกินไป   ด้านการแสดง น้องๆทุกคนแสดงดี แต่แหม กล้าจัง เพื่อนล้อแย่เลย  ที่น่าแปลกใจคืออดีตดาราตู้มๆที่โด่งดังอย่างบอลลูน แสดงได้ดีเกินคาด   ส่วนบทสนทนาในหนังดูย้อนยุคไปหน่อย นึกว่าดูหนังพีเรียด ฉากต่างๆก็เหมือนสมัยก่อน\n\n   ถือเป็นหนังไทยที่ไม่ดีไม่แย่  พอดูได้  ดีกว่าสลัมบอยซอยตื๊ดที่น่าเบื่อแบบสุดๆ\n\n     "}
