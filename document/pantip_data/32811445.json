{"movie_name": "Begin Again เพราะรักคือเพลงรัก", "text": "[Review] Begin Again\nเพราะรักคือเพลงรัก\n\nComedy | Drama | Music\n\nผู้กำกับ: John Carney\nดารานักแสดง:  Keira Knightley\n                  Mark Ruffalo\n                  Adam Levine\n\n\nช่วงน้องปลวกเมาท์มอยหนัง\n     ถึงแม้น้องปลวกจะเป็นพวกจะเป็นพวกชอบหนังแนวสยองขวัญ เลือดสาด ปาดคอหอย แต่ก็มีมุมชิลๆกุ๊กกิ๊กโรแมนติกในหัวใจเหมือนกันนะ เมื่อได้มาพบเจอเข้ากับหนังเรื่องนี้ ได้ดูจากตัวอย่างแล้วรู้สึกว่าน่าสนใจดี จึงหยิบมาดูสักหน่อย แต่ก็ไม่ถึงกับตั้งความหวังไว้มาก\n     เมื่อดูจนจบ บอกได้คำเดียวว่า... อยากดูซ้ำอีกรอบ!! เพลงในหนังมันติดหูมาก เพราะทุกเพลง แม้แต่บางเพลงที่ตัวละครในเรื่องด่าว่าห่วย น้องปลวกยังรู้สึกว่ามันเพราะเลย\n     หนังเรื่องนี้แม้จะไม่ได้เป็นที่นิยม หรือจัดว่าเป็นหนังดังอะไรนักแต่มันเป็นอะไรที่ประทับใจและเป็นอะไรที่น่าจดจำมาก แม้ช่วงต้นเรื่องอาจมีอืดๆไปบ้าง แต่ก็เป็นการเล่าความเป็นมาของตัวละครคร่าวๆ ซึ่งถือว่าทำออกมาได้ดีมาก ส่วนฝีมือการแสดงนั้นสุดๆเลยจ้า สื่ออารมณ์ออกมาให้คนดูรู้สึกอินไปกับหนังมากๆ ยกนิ้วให้เลย นางเอกน่ารักมากๆ แม้รอยยิ้มจะไม่ได้สวยแบบนางแบบโฆษณายาสีฟัน แต่มันเป็นรอยยิ้มที่สดใส ตราตรึงใจมากๆเลย เสียงร้องก็เพราะ ยกนิ้วให้เลย ส่วนป๋ามาร์คพ่อยักษ์เขียวของเราจากดิอเวนเจอร์ส ไม่ต้องบรรยายมาก ไม่ว่าจะฉากกวนๆ ฉากซึ้งๆ ป๋าแกกินขาดอยู่แล้ว แสดงได้เยี่ยม มาถึงด้านอดัมแห่งวง Maroon 5 หล่อมาก!!! เสียงก็เพราะ การแสดงก็จัดว่าใช้ได้ น้องปลวกเทใจให้เลยจ้า\n\n     สุดท้ายนี้ใครที่กำลังหาหนังสบายๆดูสักเรื่อง ก็ลองหยิบเรื่องนี้มาดูกันนะได้จ๊ะ แล้วคุณจะรู้สึกอิ่มเอมใจและมีความสุขเมื่อดูจนจบ\n\nคะแนนความชอบส่วนตัว: 9.5/10\n\nCR: IMDb - Begin Agian\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
