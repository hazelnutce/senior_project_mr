{"movie_name": "รีวิว The Case of Hana & Alice", "text": "ให้ 6.5/10 งานอนิเมขั่นของผู้กำกับ ชุนจิ อิวาอิ จาก Love Letter (1995) และ All about Lily Chou Chou (2001) ที่สร้างมาจากหนังเรื่อง Hana & Alice ของตัวเองเมื่อปี 2004 แถมยังได้นักแสดงหลักทั้ง 2 คนมาพากย์เสียงเป็นตัวการ์ตูนให้อีกด้วย โดยในอนิเมชั่นจะเป็นคนละเนื้อเรื่องกับปี 2004 ซึ่งเป็นตอนที่ฮานะกับอลิซเพิ่งเริ่มรู้จักกันใหม่ๆ และช่วยกันสืบคดีฆาตรกรรมของเพื่อนในชั้นเรียน\n\nทั้ง Hana & Alice และ The Case of Hana & Alice เป็นหนังที่เดินตามสไตล์ของหนังญี่ปุ่น เล่าเรื่องช้า ค่อยๆดำเนินเรื่อง และโฟกัสที่ตัวละครหลักไม่กี่ตัว กับการใช้ชีวิตประจำวันและความคิดของเด็กในวัยนั้นที่บางวันก็แสนธรรมดา แต่บางวันก็แสนตื่นเต้น มีสาระบ้าง ไม่มีบ้าง แต่ส่วนใหญ่มักจะไม่มี ตามประสาของเด็กๆ\n\nสิ่งที่จะได้จากอนิเมชั่นเรื่องคือ ลายเส้น รูปวาด การใช้สี และความขำขัน น่ารักสดใส สมวัยของตัวการ์ตูนทั้ง 2 ตัวที่คิดทำอะไรเปิ่นๆหรือเรื่องที่ไม่ค่อยเป็นเรื่องนัก ที่ถ้าคนมีอายุขึ้นมาหน่อย ก็จะมองกลับไปว่ามันเป็นเรื่องจิ๊ดเดียวเอง แต่สำหรับพวกเธอในวัยนั้นแล้วมันก็คือเรื่องใหญ่และสำคัญทีเดียว\n\nคนที่ไปดูส่วนใหญ่จะค่อนข้างชอบเรื่องนี้กัน แต่ส่วนตัวค่อนข้างเฉยๆในตัวเนื้อเรื่อง เพราะรู้สึกว่าเรื่องเบาสบายเกินไปหน่อย จืดไปนิด ไม่ค่อยมีอะไร ให้ความรู้สึกไม่ค่อยสุดแต่ก็ดูเพลินดี และส่วนตัวตอนที่อยู่ในวัยเดียวกันกับตัวละครรู้สึกว่ามีเรื่องมากมายกว่านี้ให้คิดให้ทำเยอะแยะไปหมดเลย ไม่ชิลเรียบง่ายอย่างในอนิเมชั่น จึงไม่ค่อยอินเลยไม่ลิ้งให้หวนนึกถึงวัยเด็ก หรือว่าตัวเองจะแก่แล้วก็ไม่รู้วววววว..... แต่มันก็ยังคงเป็นความรู้สึกเดียวกันกับตอนชมเวอชั่นหนังในปี 2004 ทั้งๆที่ตอนนั้นตัวเองก็ยังอยู่ในวัยมัธยม เลิกเรียนก็รีบบึ่งเข้าลิโด้เพื่อมาดูหนังเรื่องนี้ทันที\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
