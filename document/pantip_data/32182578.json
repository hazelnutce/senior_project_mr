{"movie_name": "Maleficent (2014)", "text": "จากแอนิเมชั่นที่รู้จักกันไปทั่วโลก “Sleeping Beauty” หรือเจ้าหญิงนิทรา ดัดแปลงใหม่ใหม่ผ่านฝีมือของนักเขียนบทที่อยู่เบื้องหลังหนังดังๆ จากดิสนีย์มากมาย มาเป็นบทภาพยนตร์ที่ขับเน้นชีวิตจิตใจของตัวร้ายในนาม ‘Maleficent’\n\nความสัมพันธ์ที่คุณอาจจะไม่เคยรู้ของเจ้าหญิงผู้เยาว์วัยอ่อนต่อโลกอย่าง ออโรร่า ที่มีเงาติดตามตัวเป็นนางฟ้าผู้ใจร้ายอย่าง มาเลฟิเซนต์ ที่คุณจะได้รู้จักพวกเธอใหม่อีกครั้งจากภาพยนตร์เรื่องนี้\n\n\nจากนางฟ้าเป็นปิศาจ Jolie เป็นได้ทั้งสองอย่าง เธอแสดงออกมาได้อย่างสุดยอดทุกฉากที่ปรากฏตัว น่าเสียดายที่หนังมีความยาวเพียง 97 นาที ดำเนินเรื่องไปอย่างเป็นเส้นตรง ไม่ได้รีบร้อนหรือเชื่องช้าอะไร เพียงแต่รายละเอียดของเรื่องราวนั้นอาจจะไม่ได้มีมากนัก อีกทั้งก็ยังเกาะกับความเป็นแฟนตาซีที่พัฒนามาจากนิทาน เรื่องราวจึงไม่ได้ไปไกลจนหมดสิ้นความเป็นนิทานนัก\n\nที่น่าชื่นชมนอกจากงานภาพที่สวยงาม ก็คือการปรับมุมมองของตัวร้ายที่ทำได้น่าสนใจ ได้แง่มุมที่ลึกซึ้งขึ้น หนังให้เวลากับหลากหลายอารมณ์ สุข ซึ้ง เศร้า และความน่าร้ากกกก อันหลังนี้ให้กับ Elle Fanning โดยเฉพาะเลยนะครับ\n\nวิจารณ์หนัง: Maleficent กำเนิดนางฟ้าปิศาจ | http://bit.ly/1l3KEHo\n"}
