{"movie_name": "The Last Witch Hunter", "text": "ก่อนจะออกไปดูหนังเรื่องนี้ ต้องทำความเข้าใจเป็นเรื่องราวของ นักล่า  & แม่มด ใครไม่ใช่คอหนังแนวนี้ หลับสบายแน่ๆ\n\nคาลเดอร์ (Vin Diesel) นักล่าแม่มดคนสุดท้ายที่มีชีวิตอมตะ 800 ปี ภายหลังจากสงครามครั้งใหญ่ระหว่างมนุษยชาติและเหล่าแม่มดที่ต้องการจะปลดปล่อยพลังแห่งความชั่วร้ายให้ครอบครองโลก เหล่านักล่าแม่มดต้องทุ่มเทชีวิตเพื่อปราบเหล่าอธรรมพวกนี้ให้สิ้นซาก \"คาลเดอร์\" ยอดนักรบที่เป็นผู้ฆ่าราชินีแม่มดลงได้ แต่เขากลับถูกสาปให้กลายเป็นคนที่มีชีวิตเป็นอมตะ ทำให้ชีวิตของเขาต้องเปลี่ยนแปลงไปตลอดกาล  หลังจากที่ลูกและภรรยาเสียชีวิตลง ต้องใช้ชีวิตอย่างโดดเดี่ยวในฐานะนักล่าแม่มดคนเดียว จนกระทั่งศัตรูที่อันตรายได้ปรากฏตัวขึ้น พร้อมกับแผนการที่จะปลุกราชินีแม่มดให้ฟื้นคืนขึ้นมาอีกครั้ง\n\n\n\nหนังทำได้ดีในช่วงแรก มีการเริ่มต้นในช่วงยุคสมัยเก่า จนถึงการบุกรังปราบแม่มด เทคนิค CG สมบูรณ์แบบ จนมาถึงยุคปัจจุบัน Vin diesel ได้พบกับ Dolan 36th (Michael Caine) บทสนทนาช่วงนี้จะยาวมาก มีมุขตลก เป็นการต่อยอดให้มี  Dolan 37th (Elijah Wood) บทนี้ดูไม่ค่อยเข้ากับวู๊ด และเมื่อ Kaulder ได้พบ Chloe (Rose Leslie) ทำให้สามารถกลับไปพบความทรงจำเก่าๆได้ ทั้ง 2 คน คอยช่วยเหลือซึ่งกันและกัน จนพระเอกต้องเผชิญหน้ากับ Witch Queen อีกครั้ง  นักล่าแม่มด และ Julie Engelbrecht ต่อสู้กันอย่างเข้มข้น ใครจะเป็นผู้ชนะ และ ความสัมพันธ์ระหว่าง Vin กับ Rose จะพัฒนาไปได้มากน้อยแค่ไหน ต้องไปหาคำตอบในโรงภาพยนตร์ใกล้บ้านท่าน ขอให้ดูหนังอย่างมีความสุขครับ\n\n\n\nปล. เห็นหน้าพี่ Vin ในยุคปัจจุบัน ผมนึกถึงแต่ Fast 7  \n\n\nแก้ไขข้อความเมื่อ 23 ตุลาคม 2558 เวลา 18:46 น."}
