{"movie_name": "Life 2017", "text": "สวัสดีครับ กระทู้นี้เป็นกระทู้รีวิวภาพยนตร์เรื่องแรก เผอิญว่าดูหนังแต่ละครั้งไม่ว่าจะก่อนหรือหลังดูก็ชอบเข้ามาอ่านรีวิวของคนอื่นทุกทีเลยตอบแทนสังคมบ้าง ฮ่าๆๆ เอาละครับเข้าเรื่องดีกว่า เดี๋ยวยาว…..\n          สำหรับหนังเรื่อง life 2017 หรือชื่อไทยว่า ไลฟ์ สายพันธุ์มฤตยู ของผู้กำกับ  แดเนียล เอสพิโนซ่า              ซึ่งเคยมีผลงานอย่าง Safe House (2012) และ Child 44 (2015)\nนักแสดงนำ ไรอัน เรย์โนลด์, เจค จิลเลนฮาล, รีเบคก้า เฟอร์กูสัน เป็นหนังแนว Sci-Fi, Thriller\n           เรื่องย่อ บอกเล่าเรื่องราวของลูกเรือ 6 คน ของสถานีอวกาศนานาชาติที่อยู่ในจุดเปลี่ยนของ “การค้นพบที่สำคัญที่สุดในประวัติศาสตร์ของมนุษย์” เมื่อมีการค้นพบหลักฐาน และร่องรอยของ “ชีวิต” บนดาวอังคาร แต่เมื่อพวกเขาเก็บข้อมูลเพื่อนำไปวิจัย ผลลัพธ์ที่ออกมากลับไม่เป็นไปอย่างที่คิด แถมค้นพบเกี่ยวกับสิ่งมีชีวิตบางอย่างที่ฉลาดเกินกว่าใครจะจินตนาการ\n          ความคิดเห็นส่วนตัว\n          สำหรับผมมองว่า เรื่องนี้ทำออกมาได้ดีระดับนึงเลยนะครับในแนวของเอเลี่ยน หนังมีความกดดันตลอดการชม ปกติมีเอเลี่ยน มีคนมันต้องยิง ไล่ล่า แต่เรื่องนี้เน้นดำเนินเรื่องราวแบบแก้ปัญหาเป็นจุดๆกับสิ่งที่เอเลี่ยนหัวดีมันทำไว้ หนังน่าสนใจมากขึ้นเรื่อยๆเพราะนอกจากความฉลาดของเอเลี่ยนต่างดาว มันยังมีความโหดไร้ปรานี ไร้ความลังเล ยิ่งทำให้หนังมีความเป็น ทริลเลอร์ สูงมากขึ้นเรื่อยๆ ภาพในยานอวกาศกับนอกยานทำได้สวยมากสมจริงเหมือนอยู่บนยานอวกาศยังไงยังงั้น นักแสดงก็เรียกว่ามาตรฐานอยู่แล้ว หนังดำเนินเรื่องเข้าใจง่ายไม่ซับซ้อนอะไรมาก มีที่มาที่ไป เข้าใจได้ง่าย\n          การดำเนินเรื่อง   ช่วงแรกพูดถึงที่มาที่ไปของเอเลี่ยน ของทีมงาน ประวัตินู่นนี่นั่นเป็นใครมาจากไหน เนิบๆนิดหน่อย\nเข้าช่วงกลางเรื่องเอเลี่ยนเริ่มพ่นพิษตลอดจนท้ายเรื่องค่อยๆเฉลยทีละปมค่อนข้างจะสูตรสำเร็จแต่ดันมาหักมุมตอนจบเล็กน้อย\n\nคะแนนเรื่องนี้ผมให้ 7/10  สำหรับภาพรวมในภาพยนตร์แนวเดียวกัน\n6/10 ภาพรวมทั้งหมด\nคะแนนนี้มาจากความเห็นส่วนตัวล้วนๆ นะครับ ไม่มีผิดพลาดประการใด ชมมาแล้วเล่าต่อประกอบการตัดสินใจนะครับ อิอิ\n"}
