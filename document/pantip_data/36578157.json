{"movie_name": "Baywatch ไลฟ์การ์ดฮอตพิทักษ์หาด", "text": "#BAYWATCH #เตือนเตรียมใจก่อนไปดู\n\n1. โปรยหัวข้อแรงมากก แต่หนังไม่แย่ขนาดนั้นนะ แต่พอสรุปสั้นๆ คำมันเลยแรงเวอร์ไปนิด อยู่ในเกณฑ์ดูเพลินฆ่าเวลาได้ดี เพียงแค่ยิ่งดู ยิ่งคิดว่า ทำไมนะ... หนังฟอร์มดีแต่กลับไม่เวิร์คเท่าที่ควร #ช่วงคิดวิเคราะห์แยกแยะ ลองมาเขียนเป็นข้อๆดีกว่า\n\n2. ดูเสร่อ คำเหมือนแรงมาก แต่คือนิยามของความไม่เข้าพวก แปลกประหลาด ไม่ลงตัว แค่ไตเติ้ลเปิด the rock อุ้มคนพร้อมโลโก้ตัวเบ่อเริ่ม ดูเสร่อสุดๆแล้ว และยังมีภาพแบบนี้เยอะแยะในหนังทั้งเรื่อง\n\n3. ถ่อยไม่มากพอ หนังเล่นมุขกับอวัยวะทั้งไข่และกล้วยหอมตลอดๆ แต่ถ้าเทียบกับเรื่องอื่นที่เคยทำอย่าง bad neighbor หรือ 22 jump street อันนั้นมันถ่อยสะใจกว่าเยอะ คือถ้าจะเลวก็น่าจะสุดทางกว่านี้อีกนิด\n\n4. ดนตรีเยอะเประหู เป็นอีกเรื่องที่ใช้เพลงประกอบเยอะมาก ใส่มันทุกฉาก ทุกจังหวะ ทุกลีลา จนหาจุด peak เพลงช่วยบิวท์อารมณ์ไม่ค่อยเจอ และเพลงแร็บบางเพลง บางช่วงมันก็ไม่เข้ากับหนังเอาเสียเลย คือถ้าปล่อยเงียบๆไปในบางช่วง หนังอาจจะดีกว่านี้ก็ได้\n\n5. TheRock=ส่วนเกินของเรื่อง ยิ่งในช่วงครึ่งหลัง ที่มีภารกิจบางอย่างที่ต้องเป็นกลุ่มหนุ่มสาวเท่านั้น หนังกลับดูแล้วลื่นไหลน่าติดตามกว่าอย่างน่าประหลาดแฮะ อาจเพราะความเป็น super star ของ the rock มันมากเกินคนอื่นรึเปล่าหนอ ยิ่งตัวละครหญิง ทั้งๆที่ก็แจ่ม แต่ดับสนิทเวลาประกบ the rock\n\n6. Tie-in ชนิดหนังไทยบางเรื่องยังอาย คือซูมโลโก้สินค้า ทั้งบทพูดอวยสินค้า ชนิดเกือบๆจะเป็นจอร์จกับซาร่ามาขายของซะแล้ว เพิ่มฉาก the rock มาขายมือถือโดยเจตนา แถมบรรยายสรรพคุณซัมซุงซ้า...\n\n7. ตัวร้าย แรงค์ไม่พอ หรือเพราะเธอเด็กไป ออร่าความอำมหิตไม่มี มีแต่เมคอัพสวยๆชุดงามๆ แต่ไม่โดดเด่น ยิ่งเข้าฉากร่วมกับทีมนักแสดงท่านอื่น ยังหมองอย่างเห็นได้ชัด ขนาดลูกน้องยังดูโดดเด่นกว่าเลย\n\n8. ขายเซ็กซ์ แต่ไม่เซ็กซี่ อาจจะเพราะภาพสวยเกินไป? แปลกมากจริงๆนะ หนังเจตนายัดเยียดฉากโชว์กล้ามเยอะมาก แต่มันกลับดูน่ากลัวมากกว่าอยากมีแบบนี้บ้าง คือกล้ามจะชัดไปไหม แทบจะเหมือนหุ่น anatomy ชิ้นส่วนมนุษย์ยังไงชอบกล ส่วนสาวๆแม้จะขยันโชว์ทุกฉาก เว้าสูง v cut แต่อาจเพราะโชว์จนแทบไม่ต้องจินตนาการอะไรต่อมั้ง เลยไม่เร้าอารมณ์เท่าที่ควร\n\n9. ดารารับเชิญ อุตสาห์เชิญมา โผล่มาในจังหวะที่ดีมากเสียด้วย ได้บทเด่น แต่เขียนบทให้เล่นน้อยไปอย่างน่าเสียดาย ทั้งๆที่เหมือนมาเป็นตัวเชื่อมเดินเรื่องด้วยซ้ำ\n\n10. โดยรวม ถือว่าหนังฮา มุขเยอะ และแทรกสาระเยอะเชียว แต่จะว่าเพราะมุขล้าสมัยเหรอ อาจจะมีส่วน แต่ปัญหาจริงคงเป็นเรื่องของจังหวะมากกว่านะ สรุปว่าหนังไม่แย่ แต่ข้อดีคือหนังกลับมีภาพจำติดตา กับบางฉากบางซีนได้บ้าง ไม่ใช่ว่าดูจบแล้วก็ลืมหมดหลังออกจากโรงครับ อาจเป็นหนังที่ควรดู เพื่อศึกษาว่า ความไม่ลงตัวมันเป็นยังไงด้วยซ้ำไป\n\n\n\n#มะพร้าวห้าว #OohCocoNUT\n\nสงสัยหรืออยากพูดคุยทักทาย เจอะกันได้ที่นี่เลยครับ\n[Spoil] คลิกเพื่อดูข้อความที่ซ่อนไว้\n\n\n\n\n"}
