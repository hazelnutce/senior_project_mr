{"movie_name": "Self/less สลับร่างล่าปริศนาชีวิตอมตะ", "text": "[Mini-Review] Self/less สลับร่างล่าปริศนาชีวิตอมตะ (ไม่ Spoil)\n.\nSelf/less เรื่องราวของชายแก่มหาเศรษฐีที่ใกล้ตายด้วยโรคมะเร็งแต่เขาได้ทำสิ่งเหนือมนุษย์คือการโอนย้ายจิตวิญญาณไปสู่ร่างของชายคนหนึ่งที่หนุ่มกว่า และได้เริ่มต้นชีวิตใหม่ โดยที่ไม่รู้เลยว่าชายคนดังกล่าวมีเรื่องราวซ่อนอยู่ ทั้งปัญหาครอบครัวและ มีคนกำลังตามฆ่าเขา นำไปสู่เรื่องราวครบรส ดราม่า ไซไฟ และทริเลอร์ระทึกขวัญ ผลงานสุดแหวกแนวจากผู้กำกับ ทาร์เซ็ม ซิงห์ (Cr.majorcineplex.com)\n.\nภาพยนตร์ที่มีส่วนผสมของแอคชั่น ดราม่า ไซไฟ ผลงานการกำกับของ Tarsem Singh ผู้เคยฝากผลงานคุณภาพไว้อย่าง The Cell (2000) และ The Fall (2006) อีกทั้งยังได้พระเอกซุปเปอร์ฮีโร่รูปหล่ออย่าง Ryan Reynolds มาร่วมแสดงนำอีกด้วย ตัวหนังบอกเล่าและให้แง่คิดในเรื่องความหมายของใช้ชีวิต รวมถึงความถูกต้องในแง่ศีลธรรมภายในจิตใจผ่านการเคลื่อนย้ายร่างกายของชายมหาเศรษฐีใกล้ตายได้เป็นอย่างดี แต่ก็มีส่วนผสมของแอคชั่นมาขับกล่อมความโกลาหลของเรื่องราวที่เกิดขึ้น ด้วยฝีมือการกำกับของผู้กำกับผู้นี้ทำให้รูปแบบการนำเสนอเรื่องราวค่อนข้างกระชับ และมีงานภาพรวมถึงฉากโลเคชั่นที่สวยงามมาก เรียกได้ว่าเป็นหนังไซไฟปรัชญาที่ผสมผสานความเป็นแอคชั่น ที่ทั้งกลมกล่อมและตั้งคำถามด้านศีลธรรมให้กับผู้ชมได้ไปพร้อมๆกัน\n.\nMy Score : 8.0/10\n\n"}
