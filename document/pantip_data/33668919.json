{"movie_name": "รีวิวเรื่อง Pitch Perfect 2 หนังที่ผู้หญิ๊งผู้หญิงดูแล้วน่าจะชอบ", "text": "ให้ 7.5/10 หนัง Comedy ภาคต่อที่ไม่จำเป็นต้องดูภาค 1 มาก่อนก็ดูแล้วเข้าใจ ภาคนี้เป็นเรื่องราวของกลุ่มร้องเพลงอะแคปเปล่ากลุ่มเดิมที่พยายามไปแข่งขันในเวทีระดับโลก ซึ่งในประวัติศาสตร์อเมริกาไม่เคยชนะการแข่งนี้เลย โดยภาคนี้เป็นผลงานกำกับของ Elizabeth Banks ผู้ที่แสดงเป็นโฆษกฝ่ายหญิงในเรื่อง\n\nในภาค 2 เนื้อเรื่องอาจจะไม่แข็งแรงเท่าภาคแรก แต่การที่ Elizabeth Banks ซึ่งเป็นผู้หญิงมาทำหน้าที่ในการกำกับหนังแนวผู้หญิ๊งผู้หญิงนั้น จึงดูเหมือนจะเข้าใจและนำเสนอความเป็นผู้หญิงออกมาได้ดีกว่า ทำให้หนังสนุกบันเทิงดีทีเดียว แถมยังตลก แต่จะตลกมากขึ้นหากรู้เรื่องข่าว Gossip ในวงการเพลงและดารา Hollywood ด้วย\n\nพลังของนักแสดงถือว่ากินขาดมาก ภาคนี้จะแบ่งเป็น 4 เส้นเรื่องหลักๆ คือ 1. เส้นการแข่งร้องเพลง 2.เส้นของน้องใหม่ในวง 3.เส้นของนางเอก และ 4.เส้นของ Fat Amy ที่เป็นสีสัน โดดเด่น และพยุงหนังทั้งเรื่องเอาไว้ หรือจะเรียกง่ายๆว่า เป็นตัวขโมยซีนสุดๆ จนทำให้เส้นเรื่องอื่นๆดูดรอปลงไปเลย แต่โดยรวมแล้วถือว่าชอบ เพราะได้ผ่อนคลายจริงๆและไม่ต้องคิดมากค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
