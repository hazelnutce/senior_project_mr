{"movie_name": "Into the Storm โคตรพายุมหาวิบัติกินเมือง", "text": "[Review] Into the Storm\nโคตรพายุมหาวิบัติกินเมือง\n\nAction | Thriller\n\nผู้กำกับ: Steven Quale\nดารานักแสดง:  Richard Armitage\n                  Sarah Wayne Callies\n                  Matt Walsh\n\n\nช่วงน้องปลวกเมาท์มอยหนัง\n     เห็นมีหลายคนชอบเอาเรื่องนี้ไปเปรียบเทียบกับเรื่อง Twister แล้วบอกว่าเรื่องนี้แย่บ้าง เวอร์บ้าง สู้ Twister ไม่ได้ ซึ่งน้องปลวกบอกก่อนว่ายังไม่เคยดู Twister มาก่อน จึงไม่ได้รู้สึกว่าหนังเรื่องนี้มันแย่ ห่วย หรือเวอร์อะไรขนาดนั้น\n     เนื้อเรื่องก็ถือว่าสนุกใช้ได้ แต่ช่วงต้นเรื่องจะปูเรื่องราวของตัวละครเยอะไปหน่อยเลยออกอืดๆนิดๆ แต่พอฉากพายุมาแบบจัดเต็มเท่านั้นแหละ สุดยอดมาก CG อลังการสุดๆ แถมระบบเสียงนี่เป็นอะไรที่จัดเต็มมาก ทำให้มีหลายฉากที่ดูแล้วลุ้นระทึกดี แต่รู้สึกว่าเนื้อเรื่องพยายามจะดราม่า ประมาณยัดใส่มาเพื่อเพิ่มอรรถรส แต่น้องปลวกกลับไม่อินไปกับดราม่าสักนิด แต่มันก็ให้ข้อคิดหลายอย่างกับเรา เช่น ไม่ว่าเราจะคิดว่าตัวเองเด่นดัง มีความสามารถ หรือเหนือกว่าใครๆมากแค่ไหน แต่เมื่อเกิดภัยพิบัติ เราทุกคนก็เป็นได้เพียงแค่คนธรรมดาที่ต้องช่วยเหลือกันเพื่อฟ่าฟันเอาชีวิตรอดไปให้ได้ และสิ่งที่สำคัญที่สุดในชีวิตเราคือครอบครัวและคนที่เรารัก\n     แต่ที่น้องปลวกชื่นชอบมากที่สุดของหนังเรื่องนี้คือ ป๋าริชาร์ด ที่เราคุ้นเคยกันดีในบท Thorin ในเรื่อง The Hobbit ได้มารับบทคุณพ่อในเรื่องนี้ เป็นอะไรที่เรียกเสียงกรี๊ดได้ดีมากๆ ดูมุมไหนก็เฟอร์เฟค แอร๊ย!! ส่วนทางด้านเจ้ซาราห์ที่มารับบทนักอุตุนิยมวิทยานั้นก็ถือว่าแสดงได้ดีนะ แต่เผอิญว่าน้องปลวกติดภาพของเจ้แกที่แสดงเป็น Lori ใน The Walking Dead เลยทำให้รู้สึกหมั่นไส้เจ้แกตั้งแต่ต้นเรื่องยันท้ายเรื่อง ส่วนนักแสดงคนอื่นๆก็แสดงได้ดี แต่อย่างที่บอก น้องปลวกรู้สึกว่าบทอ่อนไปนิดเลยไม่ค่อยอิน\n\nคะแนนความชอบส่วนตัว: 7.5/10\n\nCR: IMDb - Into the Storm\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
