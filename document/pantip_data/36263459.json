{"movie_name": "Life 2017", "text": "LIFE : นักวิทยาศาสตร์และนักบินอวกาศได้ค้นพบสิ่งมีชีวิตที่มาจากดาวอังคารผ่านทางตัวอย่างดินที่ได้มาจากยานอวกาศอีกลำหนึ่ง หลังจากผ่านการกระตุ้นด้วยสิ่งต่างๆ เจ้าสิ่งมีชีวิตนั้นก็ฟื้นคืนชีพอีกครั้ง\n\n\nสิ่งมีชีวิตจากดาวอังคารนั้นถูกขนานนามว่าคาลวิน หลังจากที่คาลวินเติบใหญ่ คนบนยานก็พบว่า สิ่งที่คาลวินต้องการเพื่อความอยู่รอดคือ อากาศและน้ำ นั่นหมายความว่ารวมไปถึง...เลือดของมนุษย์ด้วย\n\n\nการเอาตัวรอดบนยานจึงเริ่มต้นขึ้น เมื่อคาลวินยิ่งเติบใหญ่เท่าไร ก็ยิ่งฉลาดมากขึ้นเท่านั้น การเอาตัวให้รอดเพื่อกลับไปที่โลกมนุษย์โดยไม่ให้คาลวินกลับไปด้วยจึงเป็นภาระกิจใหม่ที่สำคัญเพื่อความอยู่รอดของมวลมนุษยชาติ\n\n\nหนังทำออกมาได้ค่อนข้างดีในส่วนของฉากและซีจีต่างๆ ดารานำแน่นขนัด พระเอกหล่อ นางเอกสวย ฉากบนยานสวย\n\n\n\nแต่...บทหนังทำออกมาค่อนข้างไม่มีอะไรแปลกใหม่ คาลวิน สัตว์ประหลาดสายพันธุ์ใหม่ก็ไม่ได้ออกมาดีจนรู้สึกว้าว! และการที่นักวิทยาศาสตร์ลงทุนเอาชีวิตเข้าแลกดูแลคาลวินที่กำลังดุร้าย(เพียงเพราะอาจจะหลงรักคาลวันเหมือนลูกจนคนอื่นต้องมาเสี่ยงตายไปด้วย) มันคือบทที่เชย โบราณและดูไม่ฉลาดเอาเสียมากๆ\n\n\nการพยายามเอาตัวรอด ถ้าเป็นปุถุชนคนธรรมดาทั่วไป นั่นคือ ตัวเองต้องรอดและคนอื่นก็ต้องรอด นั่นหมายความว่าเราจะต้อง \"กำจัด\" ภัยคุกคามให้ได้ แต่ในหนังเรื่องนี้พบว่า คนที่พยายามกำจัดภัยคุกคามนั้น กำจัดตัวเองไปพร้อมๆกัน ซึ่งยิ่งดูทำให้ยิ่งขัดใจ เพราะมันเป็นการเสียสละที่โง่เง่าและดูสูญเปล่าไปเฉยๆ\n\n\nสิ่งที่ขัดใจที่สุดในหนังเรื่องนี้ นั่นคือฉากจบ มันเหมือนยัดเยียดมาเพื่อความสะใจของคนทำ ของคนเขียนบท ของผู้กำกับล้วนๆ ไม่มีความ make sense (พระเอกยังไม่ตายจ้าแต่คนอื่นตายหมดทั้งๆที่อยู่กับคาลวินตั้งนานสองนาน) ส่วนนางเอก....กรี๊ดดดดดดดดดดดดด!!!\n\n\n#จบแบบนี้ก็ได้เหรอ?\n\nหนังทำออกมาไม่ได้แย่ แต่ไม่ได้โอเคสำหรับผมเท่าไหร่นัก\nเอาไป 5.5/10 ครับ\n\n#Life\n#LifeMovie\n#Invisiblesane\n#MovieReview\n\n\nผมเอาที่รีวิวแปะไว้ที่เพจ >>> https://www.facebook.com/InvisiblesanePhotos/\n"}
