{"movie_name": "หนังนอกสายตาที่อยากให้ไปดู“ เธอ เขา เรา ผี ”", "text": "สวัสดีค่ะ ตามหัวข้อเลยค่ะ หนังนอกสายตาของเราแต่มันโดนเรามากเลย\n\nได้มีโอกาสไปดูรอบสื่อเรื่อง “เธอเขาเราผี” คือตอนแรกเฉยๆมาก ไม่ได้มีความตื่นเต้นเลย\nถึงแม้จะมี นิว ชัยพล ก็ตาม 5555 หรือเพราะช่วงนี้หนังไทยชื่อแปลกๆ เรื่องก็แปลกๆ เยอะมากกก เลยเพลียเบาๆ\nแต่พอดูจบปุ๊บเลยอยากจะมารีวิวให้ฟังเลยค่ะ (ไม่สปอยล์นะค่ะ)  \n\nขอเริ่มเลยละกันนะค่ะ\n\nช่วงแรก - ปูเรื่องเข้าใจง่ายมาก มุกตลกฮากระจายมาก (สำหรับเรานะ อารมณ์มุกเหมือนหอแต๋วแตก) แต่ภาษาที่ใช้ค่อนข้าง ฮาร์ดคอกันนิดนึง ( ไม่ค่อยเหมาะกับเด็กๆค่ะ) ตรงไปตรงมาไม่อ้อมค้อม\nช่วงกลาง - พอเริ่มเข้าเรื่องรักสามเส้า เราว่าคนที่เล่นเป็นผียังดูขัดๆ แข็งๆ อยู่บ้าง (อันนี้ไม่รู้ว่าตั้งใจให้เป็นแบบนั้นไหม) แต่ส่วนตัวไม่ค่อยอินกับคาแร็กเตอร์ ผีแสนดีอบอุ่นเลยค่ะ เพราะมันดูเพอร์เฟ็กเกินไป แต่นางเอก น้องแม็กกี้ คือเล่นดีมาก เข้าถึงอารมณ์เลยค่ะ แล้วยิ่งตอนฉากที่แฉะอารมณ์กับนิว ชัยพล น้องเข้าถึงหัวอกของผู้หญิงได้ดีเลยค่ะ  แต่มุกตลกก็ยังไม่ทิ้งลายในช่วงแรกยังคงสนุกฮากระจาย\nช่วงท้าย - เริ่มคลายปมรัก 3 เส้า มันทำให้แอบนึกถึงหนังสมัยเก่าๆ เสี่ยวๆไปนิดนึง คือเส้าก็เปิดเพลงเส้า บิ้วเข้าไป เจอผีแล้ววิ่ง หาพระ แต่ก็จบแบบสวยงามดีค่ะ\n\nหนังเรื่องนี้คล้ายๆกับกระจกสะท้อนในเรื่องของความรัก แบบ คนรักกันไม่ใช่แค่คำพูดการกระทำก็เป็นสิ่งสำคัญอะไรประมาณนี้\n\nสรุป – ถ้าจะมองหาหนังตลก (ดิบหน่อยๆ) ดูเพลินๆในช่วงนี้ก็แนะนำเรื่องนี้เลยค่ะ มีผีนิดหน่อยพอให้กลัวบ้างบางตอน แล้วดูได้ทุกเพศแต่ไม่ทุกวัยนะค่ะ\nอาจจะไม่เหมาะกับเด็กๆด้วยภาษา ส่วนความอินในเรื่องนั้นขึ้นอยู่กับประสบการณ์ของคนดูค่ะ (แต่เราอินนะ) และส่วนใครที่ชอบความล่ำของนิว ชัยพล หนิไม่ผิดหวังเลยค่ะ  555\n\nคะแนนที่ให้ 7/10\n"}
