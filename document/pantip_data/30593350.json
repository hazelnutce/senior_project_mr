{"movie_name": "ยังบาวเดอะมูวี่", "text": "ตั้งใจไว้ว่าไม่ว่าใคร ถ้าสร้างหนังไทยที่ไม่ใช่ ตลก ผี รัก และ ยิ่งให้แรงบันดาลใจ ยังไงก็ต้องไปดูในโรงหนัง\n\nเส้นทางของหนังเรื่องนี้เกือบจะเหมือน ซินเดอเรล่า อยู่แล้ว เสียแต่ว่า ผู้สร้างดันพยายามเอารองเท้าแก้ว ไปให้คนที่ไม่ใช่สวม\n\nคนที่ใช่อาจไม่ใช่เพียงแค่ ตูน แต่น่าจะด้วยความรีบหรืออะไรซักอย่าง ทำให้ ผู้จัดการชื่อดัง วางเด็กตัวเองเข้ารับบทนำที่สำคัญได้อีกครั้ง\n\nนั่นก็ยังโอเค ถ้าหนังมีเรื่องราวที่ดีการเล่าเรื่องที่น่าสนใจมารองรับ แต่กลับกลายเป็นว่า ดูเหมือนทุกการตัดสินใจจะผิดพลาดไปเสียทุกอย่าง\n\nการที่เปลี่ยนโปรดิวเซอร์จาก คนหนึ่ง ไปอีก คนหนึ่ง ที่ผลงานหลายๆตัวช่วงหลังๆ น่าจะตอบอะไรบางอย่างได้\n\nหรือจริงๆแล้ว\n\nผู้สร้างแค่อยากสร้างให้ได้เท่านั้นเอง เพราะได้เงินมาแล้ว การที่ใครจะได้เงินมาสร้างหนัง โดยทีไม่มีค่ายสนับสนุน มันง่ายที่ไหน\n\nเมื่อทั้งรีบเร่งจะทำเสร็จโดยไม่สนถึงความไม่พร้อม และ ความไม่ละเมียดในการเลือกสิ่งต่างๆ มาเป็นส่วนต่างๆของงานสร้างหนัง\n\nเมื่อเอามาปั่นเขย่ารวมออกมาให้ผู้คนได้ดู ผลลัพธ์ต้องบอกว่า \"ดูไม่จืด\"\n\nจขกท ได้มีโอกาสได้ โอลบาว ก่อนจะไปดู เบบี้บาว http://pantip.com/topic/30583212\n\nเกิดชุดความคิดที่น่าสนใจมาชุดหนึ่ง\n\nโอลบาว สร้างโดยวงคาราบาวเอง ผ่านมุมมองความคิดจาก คาราบาว จริงๆ\n\nเบบี้บาว สร้างโดยคนนอก ผ่านมุนมองความคิดจาก คนนอก\n\nมันจะเป็นหนังที่ดีมากๆ\n\nถ้าจะเอา อารมณ์ความสมจริงและการเล่าเรื่องที่เล่าเป็นจริงๆ มาจาก โอลบาว\n\nและ\n\nเอาชุดข้อมูลความจริง มาจาก เบบี้บาว ไม่น่าแปลกใจที่มีข่าวว่า นักร้องในตำนานคนดัง ไม่ชอบ เบบี้บาว\n\nเพราะ แอ๊ด ใน เบบี้บาว ดูไม่มีส่วนขับเคลื่อนและเป็นศูนย์กลางของวงเท่า โอลบาว\n\nซึ่งน่าสนใจว่า หนัง โอลบาว มีความจริงเหลืออยู่แค่ไหน\n\nเพราะเมื่อเทียบกันแล้ว มันช่างแตกต่างกันเสียจริง ทั้งๆที่สร้างมาจากเรื่องของคนๆเดียวกัน\n\nและ ไม่แปลกใจที่ ตูน จะถอนตัวจาก บทภาพยนตร์ ที่ถูกนำมาสร้างเป็นหนัง ถ้าใช้บทฉบับเดียวกันกับที่ฉายนะ\n\nประมาณนี้ เป็นหนังที่คาดหวังและเชียร์ให้ ผู้สร้าง ทำออกมาดีๆ จะได้เป็นโมเดลและทางที่เพิ่มขึ้น สำหรังคนทำหนัง\n\nแต่กลับกลายเป็นว่า ทางเส้นนี้จะถูกทำให้ตีบตันกว่าเดิม\n\nเอวัง\n\n\n\n\n\n\n\n"}
