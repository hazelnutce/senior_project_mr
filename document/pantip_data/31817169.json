{"movie_name": "Divergent คนแยกโลก", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nDivergent : คนแยกโลก\n\nRelease date : 20/03/2014\n140 min   PG-13   Action, Adventure, Romance\nภาพยนตร์สร้างจากนวนิยายยอดฮิต ว่าด้วยเรื่องราวของโลกอนาคต ผู้ที่อายุถึงกำหนดจะต้องถูกทดสอบและถูกคัดเลือกแบ่งกลุ่มตามความสามารถของตนเพื่อปฏิบัติหน้าที่ดำรงไว้ซึ่งความอยู่รอดของเผ่าพันธุ์มนุษย์ บีทริซ ไพออร์ หญิงสาวผู้หนึ่งคือหนึ่งในนั้น ทว่าผลการทดสอบพบว่าเธอไม่สามารถเข้าพวกกับกลุ่มไหนได้เลย ซึ่งนั่นนำมาซึ่งอันตรายต่อตัวเธอและการเปลี่ยนแปลงครั้งสำคัญ\n\nตัวหนังเล่าเรื่องผ่านชีวิตของเด็กสาวนาม บีทริซ เป็นหลัก ซึ่งการแสดงของ Shailene Woodley ช่วยเสริมให้ตัวละครน่ารักและมีสเน่ห์เอามากๆ ทั้งฉลาด กล้าหาญ และมีไหวพริบ ทำเอาแอบคิดถึงแคทนิสใน The Hunger Games เล็กน้อย อิอิ เนื้อเรื่องจะค่อยๆไล่ปูพื้นเรื่องราวชีวิตของตัวละครหลัก สภาพแวดล้อม และพื้นเพของตัวละครอื่นๆ แม้ในช่วยแรกตัวหนังจะเรียบไปบ้างแต่การทดสอบเพื่อค้นหาตัวตนของ บีทริซ และปมเรื่องราวภายในหนังทำได้น่าสนใจอยู่พอสมควร  ตัวหนังได้ใส่เรื่องราวของความรักและมิตรภาพลงไปพอกรุ่มกริ่ม และปิดท้ายด้วยแอคชั่นและคลายปมของเรื่องไปพร้อมๆกัน\n\nพล็อตเรื่องของวรรณกรรมเรื่องนี้แจ่มมากๆ ประเด็นสังคมการปกครองถูกแทรกไปในตัวพร้อมๆกับเรื่องราวตัวละครหลัก แม้ตัวหนังอาจจะไม่สามารถถ่ายทอดได้ลึกซึ้งในบางอารมณ์ของตัวละครได้ ซึ่งอาจทำให้ไม่อินเท่าที่ควรทั้งในด้านโรแมนติกหรือแอคชั่น แต่ด้วยการเก็บรายละเอียดและผลลัพธ์ที่ตัวหนังถ่ายทอดออกมาเมื่อเทียบกับข้อจำกัดเรื่องเวลาแล้ว ถือว่าลงตัวกำลังดีครับ (แฟนๆหนังสือเรื่องนี้คงถูกใจแน่นอน รอบที่ผมเข้าชมมีแฟนหนังสือเรื่องนี้เข้าไปชมด้วย มีแอบลุ้นแอบหลุดเป็นช่วงๆ คงฟินเอามาก 555+) ได้ยินมาว่าตัวหนังสือมีทั้ง 3 เล่มครับ ทั้งงี้ทั้งงั้นสำหรับตัวหนังจบสมบูรณ์ในตัวแล้ว เรื่องหนังภาคต่ออันนี้ตามข่าวเอาอีกทีจ้า\n\nคะแนน IMDb 22/03/14 from 5,379 users : 7.5/10\n\nคะแนนส่วนตัวโดยผมเอง\nเนื้อเรื่อง, Creative : 9.0/10\nการแสดง, Emotional : 7.5/10\nCG : 8.5/10\nTotal : 8.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
