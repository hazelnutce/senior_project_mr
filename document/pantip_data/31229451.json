{"movie_name": "The Family (Malavita) : พันธุ์แสบยกตระกูล", "text": "       เรื่องราวของครอบครัวตระกูลแมนโซนิสที่ต้องอพยพย้ายถิ่นฐานไปยังเมืองนอร์มังดี ทางตอนใต้ของประเทศฝรั่งเศสตามโปรแกรมพิทักษ์พยานของเจ้าหน้าที่เอฟบีไอ ที่นั่นพวกเขาต้องลืมตัวตนเดิมทั้งหมด และใช้ชีวิตอย่างครอบครัวที่ประกอบด้วยพ่อ, แม่, ลูกสาวคนโตและลูกชายคนเล็กธรรมดาๆทั่วไป\n\n       แต่พวกเขาก็รู้ว่ามันไม่ง่ายเลย ที่จะละทิ้งนิสัยและชีวิตเก่าๆ จนทำให้ทุกอย่างที่นี่ดูติดขัดและมีปัญหาไปเสียทุกอย่าง จนในที่สุดแต่ละคนต่างก็ตัดสินใจที่จะสะสางปัญหาทั้งหมดด้วยวิธีการที่แต่ละคนถนัดด้วยตนเอง และแบบครอบครัว!?\n\n       The Family หรืออีกชื่อนึงก็คือ Malavita เป็นหนังมาเฟียตลกร้ายแบบโหดดิบกับบรรยากาศของประเทศฝรั่งเศส เนื้อเรื่องเข้าใจง่าย ออกแนวเสียดสีประวัติศาสตร์เล็กน้อย (อ้างอิงตอนสงครามโลก ถึงสาเหตุที่ว่าทำไมชาวฝรั่งเศสไม่ค่อยชอบคนอเมริกัน) ไม่ค่อยมีอะไรให้คิดมาก ดูไปเรื่อยๆมันก็เฉลยหมด ตัวหนังพยายามเล่นมุขตลกมาเฟีย คือใช้ความรุนแรงแบบเถื่อนๆเป็นหลัก แต่ก็เหมือนเล่นบ่อยเกินไป จนเริ่มเดาทางได้เหมือนกัน\n\n       โดยรวมถือว่าดูได้เรื่อยๆ ไม่ค่อยมีอะไรแปลกใหม่ เนื้อเรื่องก็ไม่ค่อยแน่นเท่าไหร่ แต่ดูแล้วก็ไม่น่าเบื่อนะ ดูได้เรื่อยๆ มีมุขให้ขำเป็นช่วงๆ (จนเยอะเกินไป มุขซ้ำๆ) จนมาจุดไคล์แมกซ์ตอนสุดท้ายให้ลุ้นระทึก ซึ่งผมว่ากำลังโอเคเลยครับ ปรับอารมณ์ให้หายเนือยแล้วก็จบพอดี ฮิ ฮิ\n\n7/10\n"}
