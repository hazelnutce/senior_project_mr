{"movie_name": "Love, Rosie", "text": "ทิ้งระยะต่อเนื่องไปนิดนึง กลับมาอีก 2 เรื่อง คราวนี้จัดกันไป ! เริ่มด้วยเรื่องนี้ ...!\n\n    เนื้อเรื่องย่อ : เพื่อนรักสองคนชายหญิงคู่หนึ่งที่มีความสัมพันธ์แน่นแฟ้นกันมานานตั้งแต่เด็ก จนไม่อาจจะมีใครมาแทนที่ใครได้ แต่นั่นแหละ ! ที่เป็นปัญหาของทั้งสองคน เพราะว่าเหมือนทั้งสองคนจะมีใจให้กันแต่กลับมีคำว่าเพื่อนสนิทกั้นความรักของเขาไว้ จึงทำให้เรื่องราวความรักของทั้งสองคนดูวุ่นวายมากขึ้น แล้วทั้งสองคนจะหาบทสรุปของความรักเรื่องนี้ยังไงกันน้า ...?\n\n    เนื้อเรื่อง : ตามหัวข้อกระทู้เลยล่ะครับ เรียบง่าย ไม่ซับซ้อนอะไรมากมายเป็นในเรื่องของความรู้สึกมากกว่าเหตุและผล ไม่มีกดดันจิตใจหรือออกแนวขยี้จิตใจจนนํ้าตาเนิ่งนองแบบ About Time หรือ The fault in our stars คือออกแนวดูแล้วเป็นรักสบายสมองมีความฮาผสมอยู่ตามทางคละๆกันไป แต่ในความคิดของผมนะ เพราะว่าความธรรมดาเกินไป \" เลยทำให้หนังเรื่องนี้ดูไม่ค่อยมีจุดเด่นที่น่าจดจำเท่าไหร่ \" แต่ ณ ที่นี้ก็ไม่ได้แปลว่าไม่ดีนะ แต่ดูธรรมดาไปหน่อยสำหรับผม มีข้อคิดบ้างเล็กน้อยแต่ออกแนวเป็นข้อคิดทางอารมณ์เป็นหลักนั่นเอง...\n\n    ตัวละคร : พระเอก ( Sam Claffin ) ดูดี นางเอก ( Lily Collins ) น่ารัก ทั้งสองคนแสดงได้เป็นคู่ที่ดูสนิทและน่ารักมากเลยนะครับ แต่อาจจะเป็นเพราะว่าเนื้อเรื่องดูไม่ค่อยลึกซึ้งเท่าไหร่ เลยทำให้ผมดูไม่ค่อยอินไปกับตัวละครซักเท่าไหร่ โดยรวมแต่ละคนก็โอเคแหละครับ\n\n    เพลงประกอบกับการถ่ายทำ : เรื่องเพลงประกอบกับการถ่ายทำก็ดูทั่วๆไปนะครับ ไม่มีจุดเด่นในด้านนี้เท่าไหร่ งั้นผมขอข้ามเลยนะ !\n\n    สรุป : ใครชอบหนังรัก เรียบง่าย ไม่หนักสมอง เน้นความน่ารักของคู่พระนาง ก็ลองไปดูแล้วกันนะครับ ก็ไม่ถึงกับไม่คุ้มค่าตัวหรอกครับ อันนี้ก็ต้อง \" อ่านแล้วพิจารณาข้อความผมดีๆแล้วไปไตร่ตรองดูว่าใช่แบบที่อยากไปดูแล้วรึยัง ? \" เพราะผมเองก็ไม่อยากให้คนดูเสียความรู้สึกเท่าไหร่ แต่ถ้าผ่านตามที่ว่ามาแล้วก็ไปดูเถอะครับ หนังน่ารักสไตล์วัยรุ่นวัยสดใส\n\nปล. ตอนท้ายก็มีแอบลุ้นนิดๆนะ ( นิดๆจริงๆ )\n\nปล.2 ชื่อกระทู้จากร่ายเป็นง่ายนะครับ ผมพิมพ์ผิด 55\n\nReview's Point : 7/10\n\nReview By Darknight\n\n\nแก้ไขข้อความเมื่อ 3 พฤศจิกายน 2557 เวลา 23:19 น."}
