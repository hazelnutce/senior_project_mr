{"movie_name": "Before I Wake ตื่นแล้วเป็น หลับแล้วตาย", "text": "ตื่นแล้วเป็น หลับแล้วตาย\n\nเรื่องย่อ\n\nสามีภรรยาคู่หนึ่งได้สูญเสียลูกชายไปจากอุบ้ติเหตุ ทั้งคู่เสียใจมากและวันนึงเค้าทั้งสองได้รับเลี้ยงโคดี้ เด็กชายผู้มีพรสวรรค์พิเศษที่สามารถทำให้สิ่งที่เขาฝันกลายเป็นเรื่องจริงได้ ทั้งพ่อและแม่ก็ต้องรับมือกับฝันทั้งดีและร้ายของเด็กคนนี้\n\n\n\n\nข้อดี\nเนื้อเรื่องน่าสนใจ คิดว่าหนังสามารถเล่นได้หลายแง่มุมมาก การรับมือกับการสูญเสียลูกของพ่อและแม่กับการที่อยากให้เด็กฝันถึงลูกชายที่ตายไป ความฝันทั้งที่และร้ายที่เกิดจากจินตนาการและความทรงจำของเด็ก  นอกจากชอบเนื้อเรื่องแล้ว เวลาที่เด็กฝันรู้สึกว่าความฝันดูมหัศจรรย์และสวยงามมาก\n\n\n\nตัวปีศาจดูดี ในแง่ที่ว่าผีและปีศาจเกิดจากการจินตนาการของเด็ก ตัวปีศาจเองก็มีลักษณะออกเป็นแนวแฟนตาซี และในตอนหลังหนังได้เปิดเผยที่มาของปีศาจนี้ทำให้รู้ว่าทำไมตัวปีศาจจึงมีลักษณะที่เห็น คิดว่าตรงนี้ค่อนข้างจะสมเหตุสมผล (ในแง่ที่มาที่ไปของตัวนี้นะคะ)\n\n\nข้อด้อย\nหนังดำเนินเรื่องช้ามาก กว่าจะตื่นเต้นก็ปาไปครึ่งเรื่อง หนังอยากจะแสดงให้เห็นถึงหลายๆแง่มุม หลายเรื่องราว ทำให้รู้สึกว่าหนังอืด ยืดเยื้อพอสมควร พอฉากน่ากลัวมา ก็เน้นตุ้งแช่ มากกว่าความหลอน จุดนี้ไม่ชอบมากๆ\n\n\nนอกจากตัวละครคนแม่ ดูไม่น่าเห็นใจเอาเสียเลย คิดว่านักแสดงเอง Kate Bosworth ยังแสดงไม่ดีเท่าที่ควร เลยทำให้อารมณ์ร่วมเห็นอกเห็นใจกับแม่คนนี้มีน้อยมาก\n\n\n\nสรุป\nหนังเรื่องนี้ไอเดียดี แต่ทำออกมาได้ไม่ดีเท่าไหร่ ถ้าอยากดูหนังหลอนๆ น่ากลัว เรื่องนี้อาจไม่เหมาะนะคะ คิดว่าถ้าไม่ได้ไปดูในโรงก็คงไม่ได้พลาดอะไรไปเท่าไหร่ค่ะ รอเช่าหรือดูเคเบิ้ลเอาก็พอ\n\nรีวิวแบบคลิป\n[Spoil] คลิกเพื่อดูข้อความที่ซ่อนไว้\n"}
