{"movie_name": "Demonic", "text": "มินิรีวิว Demonic บ้านกระตุกผี (ไม่สปอยล์)\n.\n“หนังบอกเล่าความสยองขวัญผ่านการสืบสวนได้อย่างน่าติดตาม แม้พล็อตเรื่องดูซ้ำซากจำเจ แต่รูปแบบการนำเสนอทำเอาขนหัวลุกอยู่พอตัว”\n.\nผลงานอำนวยการสร้างของ เจมส์ วาน ผู้กำกับ The Conjuring และ Insidious ทั้งสองภาค เมื่อนักศึกษา 5 คนถูกฆาตกรรมโหดในบ้านร้าง ตำรวจนักสืบ มาร์ค ลูอิส (รับบทโดย แฟรงค์ กริลโล) และนักจิตวิทยา ดร. อลิซาเบธ ไคลน์ (รับบทโดย มาเรีย เบลโล) ก็ได้พานักศึกษาที่รอดชีวิตกลับเข้าไปในบ้านหลังนั้น เพื่อค้นหาสิ่งที่เกิดขึ้นกับพวกเขา...ทว่ามันกลับเป็นจุดเริ่มต้นของเรื่องราวสยดสยอง ที่ได้เกิดขึ้นไปแล้วกับกลุ่มวัยรุ่นในบ้านหลังนี้ เหล่ามนุษย์ผู้ย่างกรายไปในบ้านหลังนี้ทุกคน จะสามารถเอาชีวิตรอดได้หรือไม่?! (Cr.majorcineplex.com)\n.\nภาพยนตร์สยองขวัญที่มีพล็อตเรื่องแบบสูตรสำเร็จ แต่มีเนื้อหาน่าสนใจและนำเสนอได้อย่างน่าติดตาม ตัวหนังได้ใช้การสืบสวนสอบสวนของเจ้าหน้าที่และการบอกเล่าเหตุการณ์จากผู้รอดชีวิตเป็นตัวดำเนินเรื่อง ก่อนเผยความลับสุดสยองที่ทำเอาขนหัวลุกในช่วงท้าย ด้านงานภาพในบางช่วงตัวหนังได้ใช้ภาพมุมกล้องแบบ Handheld ในการนำเสนอ ซึ่งทำเอาขนหัวลุกได้ดีจริงๆ แม้การปรากฏตัวของสิ่งลี้ลับอาจไม่ถี่และแปลกใหม่ แต่ความสยองรับรองว่าได้ใจและได้กลิ่นอายของ James Wan พอสมควรครับ\n.\nMy Score : 7.0/10\n\n"}
