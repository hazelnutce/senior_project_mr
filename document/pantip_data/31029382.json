{"movie_name": "Runner Runner", "text": "ได้เวลาของหนังอีกเรื่องแล้วสำหรับสัปดาห์นี้ ได้เวลาของ ‘Runner Runner ตัดเหลี่ยมเดิมพันอันตราย’ หนังสไตล์อาชญากรรมระทึกขวัญเรื่องราวของนักศึกษาที่หาเงินเรียนด้วยการเล่นพนันออนไลน์ คราวนี้เป็นการปะทะกันของพระเอกสุดหล่ออย่าง เบน แอฟเฟล็ก และ จัสติน ทิมเบอร์เลก\n\nแล้ว ‘Runner Runner’ ก็ดำเนินเรื่องของมันไป หนังเหมือนจะบอกเราง่ายๆ ว่าการพนันเป็นสิ่งที่ไม่ดี ช่วงที่ผมว่ามันดีที่สุด คงเป็นบทช่วงที่พ่อของริชชี่บอกกับเขา นั่นแทนทุกอย่างที่หนังกำลังจะบอกรึเปล่านะ\n\nอีกจุดขายของหนังคงเป็นความสวยเซ็กซี่ของสาว เจ็มม่า อาร์เตอร์ตัน กระมัง ถึงเรื่องนี้จะแต่งหน้าเยอะไปหน่อย กระเต็มหน้า แต่ก็ยังสวยโดนใจอยู่\n\n\n\n\nโดยรวมแล้ว หนังทำให้ผมเริ่มไม่มั่นใจแล้วนี่คือหน้าแนวระทึกขวัญ เมื่อทิมเบอร์เลก ปะทะ แอฟเฟล็ก ผมกลับไม่พบว่าหนังมันระทึกใจที่ตรงไหน หนังไปเรื่อยๆ พยายามจะให้คนดูลุ้นแต่การดำเนินเรื่อง ภาพ เพลงประกอบ ก็ไม่ได้ส่งให้ลุ้นสักเท่าไหร่ ตรงกันข้ามกลับทำให้คนดูอย่างผมรู้สึกงุนงงด้วยซ้ำว่าตัวละครกำลังทำอะไรกันอยู่\n\nแล้วสุดท้าย หนังก็จบลงอย่างที่คาดเดาไว้อย่างไม่มีผิดเพี้ยน\n\nเพิ่มเติม : http://bit.ly/1eGvMuH\n"}
