{"movie_name": "wolverine 2013", "text": "ไม่ได้ดูหนังแอคชั่นนานพอดู\n\nพระเอก wolverine ที่มีกรงเล็บ(พิฆาต) และเป็นอมตะ(จากภาคก่อน) จำเป็นต้องเลิกหลบซ่อนเพื่อไปพบเพื่อนคนหนึ่งที่เขาเคยช่วยชีวิตไว้จากปรมาณูที่นางาซากิในสภาพคนชราที่ป่วยใกล้ตาย   ตัวพระเอกมีความทุกข์จากชีวิตอมตะ  แต่ก็ต้องเข้าไปพัวพันกับตระกูลธุรกิจและหลานสาวของเพื่อนสมัยสงครามโลกคนนี้\n\nความรู้สึกที่ดู\n\n1. ฉากไม่ใช่เด็ก(เล็ก)ดูได้    แต่ไม่สยอง  เลือดสาด   \n\n2. เนื้อหาไม่อืด  น่าติดตามว่าจะเป็นยังไงต่อ  โดยรวมสนุก  ตื่นเต้นดี  เช่นฉากบนรถไฟ(ดูเอง)  คิวบู๊โอเค  แม้จะรู้สึกอยู่บ้างว่าความเป็นญี่ปุ่นในเรื่องไม่ค่อยจะญี่ปุ่นเท่าไหร่\n\n3. หนังตระกูลซุปเปอร์ฮีโร่  ทุกคนคงเดาได้ว่าน่าจะจบยังไง  แต่ก็มีเซอร์ไพร์สอยู่เหมือนกันสำหรับเรานะ  ผู้หญิงในเรื่องสวยดีค่ะ(จำเป็นมาก  ไม่งั้นหนังแบบผู้ชายสู้กันแหลกจะไม่ค่อยมีสีสัน)\n\nจบแล้วค่ะ  ไม่หลับนะเรื่องนี้(ขนาดวันนี้เนื๊อยเหนื่อย)\n\n\n\nปกติไปดูที่พารากอนประจำ  เก้าอี้แคบมาก (แพงด้วย)  วันนี้ไป sf ที่มาบุญครอง โรง vip ที่นั่งสบายโอเค  ผ้าห่มสะอาด 250 (ยังไม่ลดราคา)  ก็ดีนะ\n"}
