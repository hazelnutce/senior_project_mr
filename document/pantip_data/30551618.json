{"movie_name": "ยัง'บาว", "text": "ไปดูมาแล้ว โดยรวมผิดหวัง หนังพยายามยัดมากเกินไป จนกลายเป็นขาดความกลมกล่อมและพอดี\nหนังพยายามพูดถึงปูมหลัง จุดเปลี่ยนชีวิต ความฝัน ของแต่ละตัวละคร แต่มันไม่ลึกมากพอที่จะดึงอารมณ์ร่วมได้เลย\nมาแบบนิดๆหน่อยๆ และตัดไปกลับเร็วมาก\nความสัมพันธ์ของตัวละครก็มีน้อย จนไม่อยากเชื่อว่า พวกเขา มาเป็นคาราบาวได้ยังไง\nเช่น คนที่เจอหน้ากันครั้งแรกก็จะตีกัน(แอ๊ด,เขียว,เล็ก กับ เป้า,อ.ธนิสร์) พอมาเจอกันอีกทีก็จะตีกัน สุดท้ายรวมวงกันได้เฉยเลย\n\nมาถึงนักแสดง บอม ธนา แสดงเป็นแอ๊ด บอกตามตรง เอาไม่อยู่ ทั้งๆที่บทของแอ๊ด มีปูมหลังและพูดถึงมากที่สุดในเรื่องแล้ว\nแต่ผมเข้าไม่ถึง แอ๊ด คาราบาวเลยสักนิด ไม่รู้เป็นเพราะบทไม่ถึง หรือนักแสดงไม่ถึงก็ไม่รู้\nที่เด่นสุดกลับเป็น เล็ก คาราบาว โดย เป้ อารักษ์ ที่เด่นมาก ตั้งแต่โผล่ออกมา จนถึงจบเรื่อง\nคือแสดงได้จนเชื่อว่านี่คือนักดนตรี ไม่ใช่นักแสดง แต่ติดอย่างนึงคือ เป้ อารักษ์ เป็นคนเดียวที่ผมไม่เชื่อว่า เขาคือเพื่อชีวิต\nส่วน เขียว คาราบาว โดย แบงค์ ปวริศร์ แสดงได้ดี ไม่เด่น ไม่ดับ คาแรกเตอร์เหมือนพี่เขียวตัวจริงเลย\nคนอื่นๆ ก็ถือว่าทำหน้าที่ของตัวเองได้ดี\n\nโดยรวม สำหรับสาวกคาราบาว ผมถือว่า ผิดหวัง ครับ\n"}
