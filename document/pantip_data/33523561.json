{"movie_name": "รีวิว Boychior หนังที่เสียน้ำตาเพราะความไพเราะของเสียงเพลง", "text": "ให้ 8/10 หนังดราม่า เรื่องราวของเด็กชายกำพร้าอายุ 11 ที่จับพลัดจับผลูได้เข้าไปเรียนอยู่ในโรงเรียนร้องเพลงประสานเสียงชาย จนทำให้เขาได้ค้นพบพรสวรรค์ที่แท้จริงของตัวเองและความหวังของการใช้ชีวิต\n\nกำกับโดย François Girard ผู้กำกับจากเรื่อง The Red Violin (1998) ซึ่งเคยคว้ารางวัล Oscar ปี 2000 ในสาขา Best Original Score และเขียนบทโดย Ben Ripley ผู้เขียนบทเรื่อง Spicies (2007) และ Source Code (2011)\n\nหนังเปิดเรื่องมาใน 10 นาทีแรกได้ค่อนข้างน่าสนใจค่อนข้างบีบคั้นอารมณ์กดดันเล็กๆ และเริ่มน่าสนใจมากขึ้นเรื่อยๆเมื่อเด็กชายปริปากร้องเพลงที่ฟังแล้วอาจมีการซาบซึ้งในเสียงเพลงจนน้ำตาไหลออกมาได้ นักแสดงก็เล่นได้ดีทุกตัวละคร โดยเฉพาะเด็กๆก็น่ารักกันมาก\n\nโดยรวมแล้วถือว่าเส้นเรื่องหรือเนื้อเรื่องของหนังค่อนข้างธรรมดาเป็นเส้นตรง แต่รายละเอียดยิบย่อยในหนังและเสียงเพลงเป็นสิ่งที่น่าประทับใจ จนทำให้หนังมีคุณค่าขึ้นมาเพราะหนังยังโฟกัสถึงเรื่องความสำคัญของครอบครัวอีกด้วย ส่วนตัวค่อนข้างชอบทีเดียวเพราะเคยสัมผัสประสบการณ์การร้องประสานเสียงมาบ้างเหมือนกัน ส่วนคนที่ไม่เคย สอบถามจากคนรอบข้างแล้ว เขาก็ชอบกันหมดค่ะ\n\n(หลายๆคนอาจจะสงสัยว่าทำไมเขาไม่ใช้เด็กผู้หญิงให้มาร้องเพลงประสานเสียง ขอตอบว่าครั้งหนึ่งเคยมีผู้รู้บอกมาว่าเสียงร้องประสานเสียงที่เพราะที่สุด คือเสียงเด็กผู้ชายที่ยังไม่แตกเสียงหนุ่ม เพราะมีพลังเสียงและสามารถขึ้นเสียงสูงแหลมๆได้มากกว่าผู้หญิงค่ะ)\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
