{"movie_name": "เทริด", "text": "เทริด กลมกล่อมกับวัฒธรรม มโนราห์\n\nออกตัวก่อน ผมคนใต้ ทั้งหมดคงเป็นมุมมองจากคนใต้นะครับ\nทราบมาก่อนว่าเรื่องนี้ใช้ภาษาใต้เป็นหลักในการแสดง และถ่ายทำที่ภาคใต้ ทำให้ค่อนข้างดีใจ ตื่นเต้นนิดหน่อยที่ได้ดูหนังประมาณนี้\nส่วนของเนื้อหาของหนังเรื่องนี้ไม่ซับซ้อนอะไรมากครับเข้าใจง่าย  การนำเสนอ ส่วนตัวถือว่าลงตัวทีเดียวครับไม่ได้เน้นไปที่ฉากรำมโนราห์จนมากเกินไป และก็ไม่น้อยเกินไปครับ มีแทรกมุกตลกมาเรื่อยๆตลอดเรื่อง นำทีมฮาโดย บอล วงกลม และศิลปินชาวใต้หลายๆท่าน เรียกว่ามากันเกือบครบครับ ในส่วนของฉากที่มีการรำมโนราห์ นักแสดงหลายๆท่านก็พอคุ้นหน้าคุ้นตาคนใต้แน่นอนครับ ตอนแรกเข้าไปชมก็คิดๆเหมือนกันว่ากลัวจะเน้นไปที่ฉากรำมโนราห์จะทำให้ง่วงอะไรอย่างนั้น พอได้ดูจริง ถือว่าค่อนข้างดีครับ ผมไม่ง่วงนะ มีเรื่องราวความรักของวัยรุ่นหนุ่มสาวสมัยใหม่สลับกับเรื่องราวของ มโนราห์โรงครู ตัวผมเองเคยมีโอกาสได้ชมการแสดงสดของเอกชัย ศรีวิชัย และโนราห์ไพศาล(พระเอก) อยู่บ้าง เลยทำให้อินกับเรื่องราวมากขึ้นเข้าใจในเนื้อหา และถือว่าเป็นหนังที่ชอบอีกเรื่องนึงของผมครับ\nใครไปชมมาแล้วบ้างครับอยากทราบความคิดเห็นจากคนภาคอื่นที่ไม่ใช่คนใต้บ้างครับ ไปชมแล้วเป็นอย่างไรกันบ้าง  \n\nแก้ไขข้อความเมื่อ 20 พฤษภาคม 2559 เวลา 00:17 น."}
