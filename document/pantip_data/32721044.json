{"movie_name": "[SR][REVIEW] สบายใจ...ไปดูมาแล้ว รอบสื่อ\"LOVE,ROSIE เพื่อนรักกั๊กเป็นแฟน\"", "text": "สบายใจ ไปดูมาแล้ว\n(เรื่องนี้ผู้ใหญ่ใจดี Sahamongkolfilm International. พาไปดูรอบสื่อมา)\n\nเรื่อง LOVE,ROSIE เพื่อนรักกั๊กเป็นแฟน\n(หนังเข้าฉายจริงวันที่ 6พฤศจิกายน แต่มีรอบพิเศษตั้งแต่ 23ตุลา 2ทุ่มเป็นต้นไป)\n\nภาพยนต์เรื่องนี้เกี่ยวข้องกับเพื่อนรักต่างเพศนามว่า โรซี่ และ อเล็กซ์ ที่เป็นเพื่อนซี้กันมาตั้งแต่เด็กๆ ด้วยความที่บ้านก็ใกล้กัน จึงทำให้ทั้งคู่มีความผูกพันกันมาก และแชร์ทุกอย่างรวมกันมาตลอดตั่งแต่เด็กจนโต แต่พอถึงช่วงวัยรุ่นที่ทุกคนเริ่มจะมีความรัก ทั้งคู่กลับมีความสับสนอยู่ภายในจิตใจว่า แท้จริงแล้วพวกเขานั้น แอบ\"หลงรัก\"กันและกันหรือไม่\n\nหนังรักเรื่องนี้ค่อนข้างที่จะแตกต่างกันหนังเรื่องอื่นๆ ที่แม้ว่าหน้าหนังจะดูเหมือนหนังเพื่อนแอบรักเพื่อนธรรมดา แต่หนังก็เลือกที่จะใช้ประเด็นอุปสรรคความรักที่ \"แตกต่าง\" อย่างมาก(ต้องไปดูเอาเองว่าคือเรื่องอะไร55555) เมื่อเปรียบเทียบกับหนังประเภทเดียวกัน จุดนี้เองจึงเป็นจุดแข็งที่ทำให้คนดูคอยเอาใจช่วยว่า สุดท้ายแล้วความสัมพันธ์ของทั้งคู่จะลงเอยกันแบบใดกันแน่\n\nหนังมีสอดแทรกมุกตลกมาเป็นจังหวะๆ(ส่วนมากเป็นมุกเรื่องเพศด้วยนะ 5555) มีฉากเศร้าสลับกับฉากจิ้น ให้คอยลุ้นตัวโก่งอยู่บ้าง (จะจูบไม่จูบ อะไรประมาณนั้น) อีกทั้งเพลงประกอบหนังก็ไพเราะชวนฟัง มีเพลงเก่าๆดักแก่แทรกอยู่ในหนังสองสามเพลงด้วย 55555\n\nแต่ด้วยความที่ เหตุการณ์หลายอย่างที่เกิดขึ้นภายในหนังนั้นฉับไว (เนื่องจากหนังเป็นการเล่าย้อนเหตุการณ์ในอดีต) จึงทำให้เราอาจจะอินกับเหตุการณ์หนึ่งๆได้ยาก อารมณ์ประมาณว่าน้ำตาจะมาแล้ว ก็ตัดไปอีกฉากเลยดื้อๆ เป็นต้น 5555 ทำให้หนังเรื่องนี้อาจจะขาดจุดพีคที่ให้น่าจดจำไปบ้าง\n\nสรุปเอาไว้เป็นว่าใครอยากดูหนังรัก \"ที่แตกต่าง\" อย่าง \"น่ารัก\" หนังเรื่องนี้ก็ตอบโจทย์ได้อย่างดีสำหรับคนที่อยากดูหนังแนวอื่นบ้าง ในยุคปัจจุบันมีแต่หนังฮีโร่พิทักษ์โลกและหนังผีเขย่าประสาท55555\n\nปล. นางเอกน่าจะคุ้นหน้าคุ้นตากันบ้างจากหนังดังล่าสุด mirror mirror ส่วนพระเอกก็เคยเล่นเรื่อง The hunger games ด้วยนาาา\n\nhttps://www.facebook.com/StudioSabuyjai\n"}
