{"movie_name": "Insurgent คนกบฏโลก", "text": "นี่คือภาคที่สองจากหนังสือเล่มที่สอง ‘Insurgent คนกบฏโลก’ ที่แว่วว่าเล่มสุดท้ายจะกลายเป็น 2 ภาคย่อย (ตามเคย) ในโลกที่มนุษย์เหลือรอดกันเป็นกลุ่มสุดท้าย จนต้องจัดระเบียบสังคมด้วยการแบ่งแยกผู้คนของเป็น 5 กลุ่ม\n\nเหตุการณ์มันต่อเนื่องจากภาคแรก ทริส (Shailene Woodley) ยังคงจำฝังใจกับการตายของพ่อและแม่ รวมทั้งเพื่อนรักของตน แต่ทุกอย่างยังต้องดำเนินต่อไป จุดมุ่งหมายเดียวของไดเวอร์เจนต์อย่างเธอคือการสังหารเจนีน (Kate Winslet) ให้สิ้นซาก แม้ความคิดจะโดนทัดทานจากหลายๆ คนก็ตาม\n\nการพยายามเข้าใกล้เจนีนนั้น ก็ดูจะเป็นข้อประสงค์ที่ตรงกันกับอีกฝ่ายอยู่พอดี เพราะเธอต้องจะเปิดกล่องปริศนาอะไรสักอย่างที่มีเพียงไดเวอร์เจนต์เท่านั้นที่จะเปิดได้ แถมยังต้องผ่านด่านการทดสอบกับแสนยากเอาการ เพื่อจะได้รู้ว่า ข้างในนั้นมันมีอะไร\n\n\nนความรู้สึกของผม ‘Insurgent’ ค่อนข้างทำหน้าที่ของผู้ให้ความบันเทิงด้านแอ็คชั่นได้อย่างคล่องแคล่วกว่าแต่ก่อน ฉากลุ้นก็ลุ้นเอาใจหายใจคว่ำเหมือนกัน ผสมผสานกับซีจีที่มาแบบจัดเต็มมากขึ้น แต่ก็ใช่ว่าหนังจะให้เวลากับแอ็คชั่นเสียแต่เพียงฝั่งเดียว บทจะดราม่าก็เรียกได้ว่า เอาจริงเอาจังเช่นกัน\n\nแต่น่าเสียดายที่วู้ดลีย์อย่างทำให้เราอินได้ไม่ถึงขั้นที่เจนลอว์ แห่ง ‘The Hunger Games’ เคยทำเอาไว้ได้เท่านั้นเอง\n\nและด้วยความที่เราได้พบกับผลงานของนักแสดงนำในเรื่องอื่นๆ ร่วมกันมาก่อนหน้านี้ พอมาอยู่รวมกันแล้วอาจจะดูแปลกตาและยังติดภาพเก่าๆ อยู่บ้าง บางทีก็ต้องทำใจนะครับ บทสรุปของหนังชวนให้นึกสงสัยไปไม่น้อยว่าที่ผ่านมามันคืออะไร เม้กเซ้นส์พอไหมกับเรื่องที่เล่ามาทั้งสองภาค\n\nยังงงๆ อยู่\n\nInsurgent คนกบฏโลก | http://bit.ly/1C028M1\n\nแก้ไขข้อความเมื่อ 20 มีนาคม 2558 เวลา 19:22 น."}
