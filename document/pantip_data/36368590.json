{"movie_name": "From a house on Willow Street", "text": "---------------------------------\n\"From a House on Willow Street - จับปีศาจมาเรียกค่าไถ่\" (4.75/10)\n---------------------------------\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์เรื่อง \"From a House on Willow Street - จับปีศาจมาเรียกค่าไถ่\" ทางไปเพจผมครับ -->  https://www.facebook.com/FeedbackMovies\n\n\"สวยแต่รูป จูบไม่หอม\" น่าจะเป็นสุภาษิตที่สามารถใช้แทนภาพรวมของภาพยนตร์สยองขวัญเรื่อง \"From a House on Willow Street\" ได้ดีที่สุด โดยคำว่า \"สวยแต่รูป\" ในที่นี้ ผมหมายถึงพล๊อตเรื่องที่ดูแปลกใหม่น่าสนใจ แม้กระทั่งหน้าหนังหรือตัวทีเซอร์ก็ทำออกมาเชื้อเชิญแขกได้ดีในระดับนึงเลย ส่วนคำว่า \"จูบไม่หอม\" คงหนีไม่พ้นเรื่องของความสนุกและน่าตื่นเต้นของหนัง ที่แทบจะดูดาดดื่นไร้ความน่าติดตามไปอย่างสิ้นเชิง ตลอดระยะเวลาราวชั่วโมงครึ่งที่หนังฉาย มันกลับอุดมไปด้วยความระทึกจอมปลอมที่ประเัคนเข้าโจมตีใส่ผู้ชมอย่างต่อเนื่อง จนผมรู้สึกถึงความพยายามที่มันล้นจนเกินความเป็นธรรมชาติมากเกินไป\n\nการดำเนินเรื่องในช่วงต้นของหนังนั้นถือว่ากระชับฉับไว ไม่ต้องพูดพร่ำเพรื่อ หรือเล่าความเป็นมาอะไรมากมาย แค่พูดถึงตัวละครหลัก 4 คนที่เตรียมการหาลู่หาทางในการแอบเข้าไปจับเด็กสาวในบ้านเศรษฐีไปเรียกฆ่าไถ่ แต่ทุกอย่างดันพลิกผันเพราะนังเด็กนั่นกลับไม่ใช่คนธรรมดา จากโจรกลายเป็นเหยื่อ จุดนี้ทำให้สถานการณ์ของหนังเปลี่ยนไป หนังเริ่มบิ้วความกดดันให้ผู้ชมให้ไปเอาใจช่วยโจร 4 คนนั้นแทน แต่ผลที่ออกมา ผมกลับไม่รู้สึกว่าอยากเอาใจช่วยใครเลย ซ้ำยังเอียนกับตอนจบของเรื่องที่แสนจะดูง่ายดายไปหมด ตรรกะของตัวละครปีศาจก็ป่วยมาก เดี๋ยวเก่ง เดี๋ยวไม่เก่งจนเดาทางอารมณ์มันไม่ถูก\n\nสุดท้ายนี้ก็คงเป็นไปตามที่ผมบอกในตอนต้นกับคำว่า \"สวยแต่รูปจูบไม่หอม\" นั้นคงสื่อความรู้สึกในภาพรวมต่อหนังเรื่องนี้ได้ดีที่สุด เสียดายพล๊อตที่ดูน่าสนใจแต่กลับการขัดเกลาบทให้ดูมีลูกเล่นและความระทึก ความหักมุมอะไรก็ไม่มีเลย หนังมันเลยดูราบเรียบ ขาดความแปลกใหม่และชั้นเชิงการเล่าเรื่อง อันเป็นจุดขายของหนังสยองขวัญในลักษณะนี้...\n\nเพื่อนๆสามารถเข้าไปกดไลก์และติดตามการรีวิวหนังกันได้ที่  https://www.facebook.com/FeedbackMovies\n"}
