{"movie_name": "Attack on Titan", "text": "ต้องบอกกันตามตรงเลยว่า ผมไม่ได้แฟนมังงะ ไม่ได้ตามชมอะนิเมะของมันมาก่อน นี่คือคำบอกเล่าจากคนที่ได้รับอรรถรสแบบใหม่สดจากเหล่ายักษ์ไททันที่ได้กลายมาเป็นภาพยนตร์คนแสดงในที่สุด “Attack on Titan Part 1” อีกหนึ่งผลงานจากแดนอาทิตย์อุทัยที่ก้าวขึ้นบุกแผ่นดินไทยในปีนี้\n\nคือภาคต้นของเหล่ายักษ์กินคนที่บุกทำลายที่มั่นสุดท้ายของมนุษย์ในญี่ปุ่น พวกเขาที่อยู่กันมาอย่างเป็นปกติสุขราว 100 ปี ไม่เคยระแคะระคายว่าจะถูกพวกมันกลับมาเยือนด้วยลักษณะตัวที่ใหญ่กว่าเดิม\n\nจนกำแพงที่สร้างไว้เพื่อป้องกันแต่กลับเอามันไม่อยู่\n\nผมมีความรู้สึกว่า ฉากแต่ละฉากที่ใส่เข้ามานั้นมีความสำคัญต่อการดำเนินเรื่องและความเข้าใจในเรื่องราวสำหรับผู้ชมอยู่แล้ว แต่สิ่งที่เป็นปัญหาระหว่างดู “ผ่าพิภพไททัน” ภาคต้นนี้กลับเป็นกรรมวิธีการเล่าและการแสดงเสียมากกว่า การจัดวางของงานภาพที่ดูไม่น่าเชื่อ ฉากดราม่าที่หลายครั้งดูจงใจมากเกินไปจนดูแหม่งๆ การแสดงที่โอเวอร์แอ็คติ้งเพราะพยายามจะทำให้เหมือนอะนิเมะแต่มันไม่ชวนให้ตลก ที่สำคัญ คือ ซีจีอยู่ในระดับที่เกือบจะพอรับได้เท่านั้น\n\n\nแต่ในจุดที่ไม่ชอบก็ยังคงมีจุดที่นิยมชมชอบอยู่ หนึ่งในนั้น คือด้านการแคสติ้งตัวละคร นักแสดงส่วนใหญ่ค่อนข้างมีคาแร็คเตอร์ที่ชัดเจน เหมาะเหม็งและเป็นส่วนผสมที่ค่อนข้างพอดีกับตัวหนัง\n\nโดยเฉพาะนางเอก Kiko Mizuhara ผู้แสดงเป็นมิคาสะ นับว่าโดดเด่นมากทีเดียว\n\nAttack on Titan Part 1 | http://bit.ly/1hdyT0U\n"}
