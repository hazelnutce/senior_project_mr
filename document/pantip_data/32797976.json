{"movie_name": "The Equalizer", "text": "รีวิวหนังใหม่ประจำสัปดาห์ The Equalizer : มัจจุราชไร้เงา (ไม่สปอยเนื้อหาสำคัญ)\n.\nThe Equalizer เป็นการหยิบเอาซีรีส์ชื่อเดียวกันในยุค 80 มาบอกเล่าเรื่องราวของ โรเบิร์ต แม็คคอล (Denzel Washington) ชายคนหนึ่งที่พยายามล้างความผิดของตัวเองในอดีต โดยการเสนอตัวเข้าไปช่วยเหลือชาวบ้านที่เดือดร้อน และได้ช่วยเหลือผู้เป็นโสเภณีวัยรุ่น (โคลอี มอเรตซ์) ที่กำลังมีปัญหาใหญ่ จนเป็นเหตุให้เขาเข้าไปพัวพันกับแก๊งมาเฟียสุดโหด (Cr.nangdee.com)\n.\n.\nThe Equalizer ผลงานการกำกับของ Antoine Fuqua ผู้กำกับที่มีผลงานภาพยนตร์แอคชั่นทริลเลอร์สุดมันส์อย่าง Training Day และ Olympus Has Fallen โดยได้ Denzel Washington พระเอกแอคชั่นตลอดกาลมารับบทมือสังหารผู้ผดุงความยุติธรรม อีกทั้งได้ Chloë Grace Moretz จิ๋วจี๊ดจาก Kick-Ass มารับบทสาวน้อยผู้โดนรังแก ผู้จุดชนวนการทวงคืนให้แก่พระเอกนั่นเอง ตัวหนังค่อยๆเล่าภูมิหลังของตัวละครหลัก จุดเริ่มต้นของเหตุการณ์ และการไล่ล่าเพื่อตามหาความยุติธรรมให้แก่สังคม ซึ่งฉากแอคชั่นและการไล่ล่าทำได้หนักแน่นมาก อาจดูเชื่องช้าแต่หนักแน่นซึ่งเข้ากับคาแรคเตอร์ของตัวละครได้อย่างดี Denzel Washington สามารถถ่ายทอดอารมณ์และบุคลิคของตัวละครตัวนี้ได้อย่างดีเยี่ยม รูปแบบการไล่ล่ามีชั้นเชิงและน่าติดตาม แม้ความสามารถของตัวละครอาจดูเวอร์ไปบ้างแต่ก็สมเหตุสมผลอยู่พอตัว นอกจากการแสดงของตัวละครหลักที่ช่วยส่งให้ฉากแอคชั่นหนักแน่นและดุเดือดแล้ว ดนตรีประกอบฉากที่ชวนปลุกเร้าอารมณ์และฉาก Slow Motion ที่เสริมเข้ามาก็ช่วยขับความมันส์และความลุ้นระทึกได้อย่างดีเยี่ยม\n.\n.\nสำหรับคอแอคชั่นที่ชื่นชอบในการไล่ล่าและการต่อสู้ที่หนักหน่วง อย่าง Taken หรือแฟนๆป๋า Denzel Washington ที่คุ้นเคยกับแอคชั่นสไตน์เรียบง่ายแต่ดุดันเป็นต้องชอบภาพยนตร์เรื่องนี้แน่นอนครับ\n.\nIMDb Score 02/11/14 from 36243 users : 7.5/10\n.\nMy Score : 8.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังจ้า\n"}
