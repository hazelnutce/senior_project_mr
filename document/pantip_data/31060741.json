{"movie_name": "The Verdict (1982)", "text": "เป็นอีกหนึ่งหนังแนว courtroom drama ระดับตำนานของผกก. Sidney Lumet (12 Angry Men) ที่คนสมัยนี้ไม่ค่อยจะรู้จักหรือพูดถึงกันสักเท่าไหร่\n\nหนังเดินเรื่องค่อนข้างช้าในหลายช่วงๆ แต่ก็เหมือนกับหนังส่วนใหญ่ของผกก. Lumet ที่มักจะเดินเรื่องช้าแต่หมัดฮุคหนัก The Verdict ก็เป็นหนังที่ถึงจะเดินเรื่องช้าแต่ก็มีเนื้อหาที่หนักแน่นมากเสียจนคนดูมิอาจจะละสายตาไปไหนได้เลยจริงๆ\n\nประเด็นของหนังเรื่องนี้มันตีแผ่/ตอกย้ำความลักลั่นย้อนแย้งของระบบศาลที่หลายๆครั้งเหมือนจะปกป้องคนมีเงินมากกว่าปกป้องผู้บริสุทธิ์(เป็นข้อพิสูจน์ว่ากรณีแบบนี้มีกันทุกประเทศ ไม่ได้มีอยู่แค่ในประเทศสารขัณฑ์ *อะแฮ่ม*)และสันดานกาของคนเป็นทนายได้รุนแรงดีแท้(คือดูแล้วแอบรู้สึกหน้าชาแทน)\n\nการแสดงของปู่ Paul Newman มันยอดเยี่ยมมาก การรับบทเป็นทนายขี้เหล้าที่ทั้งแก่และหมดไฟของปู่ Newman ในหนังเรื่องนี้เป็นการแสดงที่ถือได้ว่าต้องอาศัยทั้งฝีมือและความกล้าจริงๆ เพราะคงมีนักแสดงระดับซูเปอร์สตาร์ฮอลลีวู้ดระดับปู่แกเพียงไม่กี่คนหรอกที่จะเก่งและกล้าพอที่จะ“ลดตัว”ลงมารับบทที่ทำลายภาพจำของความเป็นซูเปอร์สตาร์ฮอลลีวู้ดได้ขนาดนี้(ก่อนที่บทพระเอกของหนังเรื่องนี้จะมาตกอยู่กับปู่ Newman นักแสดงคนแรกที่ได้รับการเสนอให้มารับบทนี้อย่าง Robert Redford ก็บอกปัดหนังเรื่องนี้ไปด้วยเหตุผลประมาณว่า“พระเอกหนังเรื่องนี้ขี้แพ้เกิน”)\n\nโมโลล็อกของปู่ Newman ในฉากใกล้จบของหนังนี่แมร่งต้องเป็น One of the best movie monologues ever written อย่างแน่นอน สะท้านใจมาก\n\n8.5/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\nตัวอย่างหนัง\n\n\nแก้ไขข้อความเมื่อ 3 ตุลาคม 2556 เวลา 12:48 น."}
