{"movie_name": "Mud (2012)", "text": "1. ส่วนตัวแล้วขอยกให้หนังเรื่องนี้เป็นหนังดราม่าน้ำดีเรื่องแรกของปี 2013 (ถึงความจริงแล้วหนังเรื่องนี้จะเป็นหนังปี 2012) ที่ตัวเองได้ดู ครามรู้สึกตอนดูนี่ราวกับได้สูดอากาศบริสุทธิ์อีกครั้ง หนังอินดี้ทุนน้อยๆฟอร์มดีๆแบบนี้แหละคือยาแกเลี่ยนขนานดีหลังจากที่ช่วงต้นปีได้ดูแต่หนังฮอลลีวู้ดฟอร์มยักษ์อย่าง Iron Man 3, Star Trek Into Darkness จนเอียน\n\n\n2. เอกลักษณ์(และเสน่ห์)ของหนังเรื่องนี้คือมันเป็นหนังดราม่าแนว coming-of-age (ก้าวพ้นวัย)ที่สมจริงและซื่อตรงเอามากๆ คือในขณะที่หนัง coming-of-age ส่วนใหญ่มักจะคุกกรุ่นไปด้วยกลิ่นอายความ nostalgic การถวิลหาอดีต วัยเด็กช่างสวยงาม บลาๆๆ แต่หนังเรื่องนี้กลับเป็นหนัง coming-of-age ที่ไม่มีความ nostalgic ห่/าอะไรเลย คือมัน realistic สุดๆ สองตัวเอกเด็กของหนังเรื่องนี้ได้เรียนรู้โลกของผู้ใหญ่แบบ learn it the hard way กันทั้งคู่ เอาง่ายๆคือประเด็นหลักอย่างนึงของหนังเรื่องนี้คือ“การเป็นผู้ใหญ่น่ะมันไม่ใช่เรื่องง่ายๆนะน้อง”\n\n\n3. ขอฟันธงว่าในอนาคตเจ้าหนุ่ม Tye Sheridan จะได้เป็นดาราใหญ่แน่นอน เด็กบ้าอะไรก็ไม่รู้ แบกหนังดราม่าทั้งเรื่องเอาไว้ด้วยตัวคนเดียวได้ แสดงหนังเก่งชิบเป๋ง\n\n\n4. ขอพนันต่ออีกร้อยบาทว่าพี่ Matthew McConaughey แกต้องไล่เอเย่นต์คนเก่าของตัวเองทิ้งไปแล้วไปจ้างคนใหม่ที่ดีกว่า(มากๆ)มาช่วยบริหารการรับงานแสดงของตัวเองชัวร์ๆเลย เห็นช่วงสองสามปีที่ผ่านมานี้เห็นพี่แกเล่นแต่หนังดีๆตลอด(หลังจากเสียเวลาไปกับการเล่นหนัง Rom-Com ปัญญาอ่อนเสียนาน) Mud เองก็เป็นหนึ่งในหนังดีๆเหล่านั้น ซึ่งพี่ McConaughey แกก็มอบการแสดงที่ดีตามมาตรฐาน(ที่มีแต่จะสูงขึ้นเรื่อยๆ)ของตัวเอง แถมพี่แกยังมีเคมีแนวพี่กับน้อง/พ่อกับลูกที่เข้ากันได้เป็นอย่างดีกับเจ้าหนุ่ม Sheridan อีกด้วย\n\n\n5. แอบหวังเป็นอย่างยิ่งว่าหนังเรื่องจะไม่ถูกลืมเลือนโดยกรรมการออสการ์เมื่อถึงช่วงเวลาโหวตหนัง(เพราะหนังเรื่องนี้ดันไปฉายเอาตอนช่วงต้นปี ซึ่งเป็นช่วงเวลาที่ไม่เหมาะแก่การฉายหนังหวังกล่องแนวๆนี้สักเท่าไหร่นัก) คืออย่างน้อยขอให้ได้เข้าชิงออสการ์สักสอง-สามสาขาก็ยังดี\n\n8.0/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\n\n\nตัวอย่างหนัง\n\n\nแก้ไขข้อความเมื่อ 23 ตุลาคม 2556 เวลา 09:59 น."}
