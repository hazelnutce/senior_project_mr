{"movie_name": "The Lego Movie", "text": "The Lego Movie\nEverything is Awesome\n\nแค่คิดว่าของเล่นอย่าง Lego จะกลายมาเป็นหนังอนิเมชั่นก็น่าสนใจแล้ว\n\nเพราะว่าโจทย์คือ Lego งานออกแบบตัวละครและภาพเคลื่อนไหวจึงแตกต่างจากหนังอนิเมชั่นเรื่องอื่นๆอย่างชัดเจน แน่นอนว่าสร้างความแปลกตาให้กับคนดูเป็นอย่างมาก และก็มีความเป็นตัวของตัวเองสูงเช่นกัน อย่างไรก็ตามโดยส่วนตัวแล้วกลับไม่ค่อยชอบงานภาพเช่นนี้เท่าไรนักที่พยายามคงรูปแบบการเคลื่อนไหวแบบ Lego ในตัวละคร รวมถึงภาพเคลื่อนไหวของตัวต่อ Lego แทนควันหรือน้ำที่ดูขัดหูขัดตาเป็นที่สุด และรู้สึกว่าทุกอย่างแลดูรวดเร็วจนเกินไป จนบางครั้งรู้สึกเหมือนตามเรื่องไม่ทันทั้งที่จริงก็ยังตามเรื่องได้อยู่ ในตอนแรกคาดหวังความสนุกไว้มากกว่านี้ และเมื่อได้ดูจบก็พบว่าเพลิดเพลินใช้ได้ แต่ไม่รู้สึกประทับใจเท่าไรนัก\n\nแต่ก็ต้องชมบทหนังที่พยายามสร้างเรื่องให้สอดคล้องกับความเป็นของเล่น Lego ของเล่นที่เราสามารถสร้างสรรค์ได้อย่างไม่รู้จบ ไม่ตายตัว ไม่ต้องเป็นไปตามที่ใครบอก แต่สามารถเป็นของเล่นในแบบที่เราต้องการได้ไม่รู้จบ\n\n#TheLegoMovie\n\nขบเคี้ยวหนัง\n"}
