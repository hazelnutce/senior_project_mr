{"movie_name": "Love Rosie", "text": "สวัสดีเพื่อนทุกท่านครับ หลังจากได้มีโอกาสไปดู Love Rosie เราก็เข้าในน่าจะเป็นหนังรักสบาย ๆ คอมเมดี้เบา ๆ  \n\nพอเข้าไปดูจริง ๆ ต้องบอกว่ามันเป็นหนังที่มีประเด็นน่าสนใจมากมายที่ถ่ายทอดไว้ในหนังครับ  เพียงแต่มันทำให้ดูง่าย ๆ สบาย ๆ แบบ Feel Good\n\nซึ่งจริง ๆ หลาย ๆ ปัญหา เป็๋นปัญหาที่เกิดจากการตัดสินใจด้วยวุฒิภาวะที่ยังคงไม่เพียงพอครับ\n\nทำให้หนังเหมือนจะเป็นเรื่องราวที่ถูกลิขขิตให้มันซับซ้อนยุ่งยากและวุ่นวายสำหรับชีวิตของพระเอกนางเอก\n\nแต่ถ้าพิจารณาตัวหนังดี ๆ แล้ว หนังได้ใส่เหตุผลต่าง ๆ ที่ทำให้เกิดการตัดสินใจสำคัญ ๆ ในหนังแต่ละช่วงไว้แล้ว เมื่อเรามองในฐานะผู้ชมเราจะไม่รู้สึกว่ามันเป็นลิขิตสวรรค์ แต่ตัวละครคงมองว่ามันเป็นสิ่งที่ฟ้าลิขิตไว้ พระเจ้าสร้างไว้\n\nซึ่งผมมองว่าหนังเรื่องนี้เป็นหนังอีกเรื่องที่ พ่อแม่ควรพาลูกวัยรุ่นไปชมและเอามาถกคบคิดกับลูกเพื่อให้ลูกเข้าใจผลได้ผลเสียของการตัดสินใจต่าง ๆ มากขึ้นครับ\n\nเพราะหนังดูง่ายมาก แต่แฝงสาระอยู่เต็มเปี่ยมสำหรับผมนะ\n\nเนื่องจากไม่อยากสปอยเนื้อหาอะไร จึงเอาเป็นว่าผมเชิญชวนครับ โดยเฉพาะคุณพ่อคุณแม่ที่มีลูกวัยรุ่น ควรชวนลูกไปดูกันและมานั่งคุยกันครับ ผมว่ามันได้ประโยชน์แน่ ๆ\n\nส่วนสำหรับคอหนังทั่วไป ก็ต้องบอกว่าถ้าชอบหนังรักก็ควรไปดูครับไม่ควรพลาด แต่ถ้าไม่ชอบหนังรักเลยปล่อยผ่านก็ได้ครับ\n\nคะแนน 7/10 ครับผม\n\nแก้ไขข้อความเมื่อ 5 พฤศจิกายน 2557 เวลา 12:06 น."}
