{"movie_name": "Batman v Superman: Dawn of Justice", "text": "[Mini-Review] Batman v Superman: Dawn of Justice แบทแมน ปะทะ ซูเปอร์แมน แสงอรุณแห่งยุติธรรม (ไม่สปอยเนื้อหาสำคัญ)\n.\nมหากาพย์การปะทะครั้งยิ่งใหญ่ของสองซุปเปอร์ฮีโร่ Batman และ Superman ด้วยทุนสร้างกว่า 410 ล้านเหรียญสหรัฐ ทำให้ Batman v Superman: Dawn of Justice เป็นภาพยนตร์ซุปเปอร์ฮีโร่ที่ใช้ทุนสร้างสูงที่สุดในโลก ณ เวลานี้ ภาพยนตร์กำกับโดย Zack Snyder ผู้กำกับมากฝีมือที่เคยฝากงานคุณภาพไว้อย่าง 300 (2006), Watchmen (2009) และ Man of Steel (2013) โดยเนื้อเรื่องภายในภาพยนตร์จะมีความเชื่อมโยงกับเหตุการณ์ที่เกิดใน Man of Steel อยู่ด้วย ด้วยสเกลของหนังที่ค่อนข้างกว้างทำให้การบอกเล่าภูมิหลังและเรื่องราวที่เกิดขึ้นกับแต่ละตัวละครค่อนข้างกระจัดกระจาย แต่ก็ค่อนข้างหนักหน่วงด้วยประเด็นข้อโต้แย้งทั้งเชิงอุปมา ความศรัทธาต่อพระเจ้า และเครื่องมือทางการเมือง ซึ่งถือว่าเป็นงานหนักของผู้เขียนบทและผู้กำกับเลยทีเดียว ก่อนที่จะดึงเรื่องสู่ช่วงท้ายที่เผยถึงจุดแตกหักและสงครามทำลายล้างสุดจะสะพรึง ซึ่งงานภาพและ CG อภิมหาอลังการคุ้มทุนสร้างมากๆ ยิ่งเมื่อได้ดนตรีประกอบของ Hans Zimmer และ Junkie XL ยิ่งช่วยสร้างความฮึกเหิมและบรรเลงบททำลายล้างได้อย่างตระการตา นอกจากนี้หนังยังมีเซอร์ไพรส์ในการเผยถึงตัวละครบางส่วน เพื่อปูทางไว้สำหรับภาคแยกและพร้อมเข้าสู่มหาสงคราม The Justice League ต่อไป\n.\nMy Score : 9.0/10\n\n\nแก้ไขข้อความเมื่อ 27 มีนาคม 2559 เวลา 15:19 น."}
