{"movie_name": "Attack on Titan", "text": "จริงๆแล้วยังไม่เคยอ่านมังงะเรื่องนี้เลย อีกอย่างคือยังไม่เคยดูอนิเมชันของเรื่องนี้ด้วย เมื่อได้ไปดูภาพยนตร์มาแล้วรู้สึกได้ว่า การที่ไม่เคยลิ้มรสมันมาก่อนนั้น ช่างเป็นโชคดีจริงๆ เพราะอย่างน้อยๆ ภาพยนตร์เรื่องนี้ก็จะไม่มีข้อเปรียบเทียบใดๆเกิดขึ้น\n\nพลอตของเรื่องดูน่าสนใจมาก และบทภาพยนตร์มีทั้งส่วนที่ดีและไม่ดี ส่วนที่ดีคือการเขียนให้เรื่องมันดำเนินไปตามรูปแบบที่นำเสนอออกมา ซึ่งน่าสนใจมาก แต่ส่วนที่ไม่ดีคือมันไม่สุด ไม่อิน และค่อนข้างล้นจนเกือบจะอึดอัด การพยายามยัดเยียดประเด็นต่างๆเข้ามาให้หนังดูมีอะไรมากกว่าแค่ความสนุก นอกจากจะทำให้หนังไม่ค่อยสนุกแล้ว ยังทำให้หนังไม่มีประเด็นอะไรชวนคิดตามเป็นชิ้นเป็นอันเลย\n\nดังนั้น อย่าไปพูดถึงเลยว่าหนังมันไปกระตุกปมใดๆในหัวหรือในใจบ้างรึป่าว ...ไม่เลย\n\nโดยทั่วไปแล้ว นักแสดงญี่ปุ่นส่วนใหญ่จะค่อนข้างมีบุคลิคและการแสดงที่เยอะกว่าบ้านเรา เช่นการทำตาโตในตอนที่แปลกใจแม้แต่กับเรื่องเล็กน้อยเป็นต้น ซึ่งบ้านเราคงไม่ทำและคงไม่ชิน โดยส่วนตัวแล้วไม่ชอบใจเอามากๆกับการแสดงล้นๆ และเรื่องนี้ที่ดัดแปลงมาจากมังงะด้วยแล้ว ไม่ต้องพูดถึงความล้นเลยครับ ไม่ใช่แค่เปียก แต่เรียกว่าท่วมเลย ...ดีหน่อยที่เรื่องนี้นักแสดงหน้าตาดีกันเต็มเบยยยยย ><\n\nเสียงทำออกมาได้ดีและค่อนข้างบิ้วเราได้บ้างในฉากที่ตื่นเต้นๆ โดยเฉพาะฉากแอคชันอันน้อยนิด (ก็นี้มันเป็นภาพยนตร์แนวดราม่านี้หว่า)\n\nส่วนฉากก็ค่อนข้างดี แค่ไม่ชอบด้วยความรู้สึกส่วนตัวเฉยๆ แต่เชื่อว่าคนอื่นๆคงชอบกับฉากที่ดูสมจริงดี\n\nด้านเอฟเฟค ซีจีที่คนบอกว่าไม่เนียนๆ ส่วนตัวรู้สึกโอเคกับมันนะ หรือทำใจก่อนเข้าโรงไปแล้วก็ไม่รู้ เลยรู้สึกยอมรับได้\n\nยังไงก็คงต้องไปดูบทสรุปของหนังในภาคจบอะเน๊าะ\n\nเรื่องนี้เอาไป 57 คะแนน\n\n\n\n\nอ่านรีวิวและข่าวสารภาพยนตร์เรื่องอื่นๆได้ที่  www.wonnee.com/movie\n"}
