{"movie_name": "The Departed", "text": "The Departed (2006) - 8/10\n\n\n\nDo you want to be a cop ,or you want to appear to be a cop?\n\nเรื่องราวของ Billy Costigan (Leonardo DiCaprio) นายตำรวจหน้าใหม่ปลอมตัวเข้าไปอยู่กลุ่มอาชญากรนำโดย Frank Costello (Jack Nicholson) ซึ่งทาง Costello ก็ได้ส่ง Collin Sullivan (Matt Damon) แฝงเป็นตำรวจด้วยเช่นกัน\n\nหนังเรื่องนี้ดัดแปลงจากหนังฮ่องกงเรื่อง \"Infernal Affairs\" และคว้ารางวัล Oscar ไปถึง 4 สาขาเลยทีเดียวนั่นคือ Best Motion Picture, Best Achievement in Directing, Best Writing Adapted Screenplay และ Best Achievement in Film Editing\n\nการดำเนินเรื่องในหนังเข้มข้นมากๆเพราะบทล้วนๆเลยซึ่งนักเเสดงถ่ายทอดเรื่องราวได้อย่างรุนแรง เป็นหนังเกี่ยวกับ Crime ที่นำเสนอ เล่ห์กลของมนุษย์ การเสเเสร้ง การเป็นนกสองหัว และ การมองคนที่ภายนอก ได้ตรงประเด็นสุดๆ ซึ่งในหนังเต็มไปด้วยฉากรุนแรงมากมายรวมไปถึงคำพูดหยาบคายที่พ่นออกมาเกือบทุกตัวละครเลยทีเดียวโดยเฉพาะจ่า Dignam นำเเสดงโดย Mark Wahlberg คนละโลกเลยกับในเรื่อง Ted (2012) เลยทีเดียวเพราะพี่แกพูด F*ck เกือบทุกประโยค\n\nส่วน Leonardo และ Matt ที่ต่างเป็นหนอนของทั้งสองฝ่ายก็เฉือนกันไม่ลงจริงๆซึ่งทั้งเรื่องแม้ว่าแทบจะไม่ได้ปะทะกันแต่กลับเป็นตัวที่สร้างปัญหาให้ทั้งฝ่ายตัวเองและฝ่ายตรงข้ามมากที่สุด เพราะสิ่งที่หนังจะสะท้อนก็คือ การเสแสร้งหรือการโกหกสักวันก็ต้องถูกเปิดเผย\n\nอีกสิ่งหนึ่งที่ชอบคือการหักมุมประมาน3ตลบในตอนท้ายเรื่องซึ่งบางคนอาจจะไม่ชอบเพราะดูปิดเรื่องแบบห้วนๆไปนิดเเต่สำหรับผมแล้วมองว่าฉากจบแบบนี้ดีเเล้ว มันสะท้อนเรื่องการกลับตัวกลับใจ และ ผลของความซื่อสัตย์การเชื่อใจ ได้ชัดเจน\n\n8/10\n_____________________________________________\n\nติดตามรีวิวหนังของเราต่อได้ที่ เพจ หนังเรื่องนี้ละครับจารย์\nhttps://www.facebook.com/whataboutthismov/\n\nแก้ไขข้อความเมื่อ 16 กันยายน 2559 เวลา 22:50 น."}
