{"movie_name": "Steve Jobs (2015)", "text": "Steve Jobs (2016)\n9/10\n\n\n\nนี่คือผลงานการกำกับล่าสุดของแดนนี่ บอยล์ เจ้าของรางวัลออสการ์สาขาผู้กำกับยอดเยี่ยมจากหนัง Slumdog Millionaire แน่นอนว่าย่อมต้องไม่ธรรมดาอยู่แล้ว แถมครั้งนี้เขายังเลือกหยิบเรื่องราวของสตีฟ จ็อบส์ พ่อมดแห่งวงการไอทีผู้ล่วงลับไปแล้วมาสร้าง ทว่าไม่ได้เล่าชีวประวัติของจ็อบส์ให้ต้องรู้จักแบบเจาะลึกแต่อย่างใด หลายคนอาจจะมองว่าหนังเรื่องนี้สร้างขึ้นเพื่อให้สาวกแอปเปิ้ลดูและเชิดชูความสำเร็จของจ็อบส์ใช่มั้ยล่ะ ถ้าจะมองแบบนั้นก็ได้ แต่ถ้ามองแบบคนทั่วไป คือเรากำลังจะได้รู้จักสตีฟ จ็อบส์ในแง่มุมของมนุษย์คนหนึ่ง ซึ่งประเด็นนี้แหละที่ตัวผู้กำกับอยากจะนำเสนอ\n\nต้องยอมใจแหละว่า ประวัติคร่าวๆ ของสตีฟ จ็อบส์นั้นน่าทึ่งเพียงใด กว่าเขาจะก้าวมาถึงจุดสูงสุด ก็ต้องผ่านอุปสรรคมากมาย แต่ในหนังเรื่องนี้ ผู้กำกับจะพาเราไปพบกับเรื่องราวของสตีฟ จ็อบส์ในช่วงการเปิดตัวผลิตภัณฑ์ 3 ชนิด ซึ่งหนังจะถูกแบ่งออกเป็น 3 องก์ และเริ่มเล่าถึงเบื้องหลังก่อนที่จ็อบส์จะขึ้นเวทีไปพูดเปิดตัวผลิตภัณฑ์ที่ว่า ซึ่งก็มาพร้อมกับการถ่ายทำแบบลองเทกที่ชวนติดตาม เพราะเราจะได้ตัวละครหลักพูดคุย ถกเถียงกันตลอดเว คนเขียนบทคือเจ๋งจริงๆ\n\nแน่นอนว่าเราจะได้รู้จักสตีฟ จ็อบส์มากขึ้นในแง่ของคนทำงานสายโหด ไม่เคยยอมใคร เอาแต่ใจตัวเอง เด็ดขาด และเป็นผู้นำครอบครัวที่แสนห่วย เรียกว่าหนังนำเสนอให้เห็นแง่ลบของเขาแบบใส่ไม่ยั้ง แต่ก็มาพร้อมกับเหตุผลว่าทำไมเขาถึงเป็นคนแบบนี้ รวมทั้งบทสรุปที่แอบซึ้งอยู่นะ ซึ่งไมเคิล ฟาสเบนเดอร์ที่อาจจะเมกอัพออกมาไม่เหมือนตัวจริงเท่าไรนัก ทว่าพลังทางการแสดงของเขาคือล้นหลามมาก (ลีโอนาร์โดมีหนาว) สามารถทำให้เชื่อได้ว่าเขาคือสตีฟ จ็อบส์ ผู้แสนเก่งกาจ ฉลาด ดุดัน กราดเกรี้ยว และอบอุ่นในคนคนเดียว เล่นใหญ่จริงๆ อะไรจริง ขณะที่เคต วินสเลตในบทสมทบ ก็เล่นดี มีอินเนอร์สุดๆ\n\nใครชอบหนังแนวดราม่าที่เดินเรื่องเหมือนจังหวะรัวกลอง คึกคะนองด้วยการพูดใส่กันทั้งเรื่องต้องห้ามพลาด #แดนนี่บอยล์ก็คือแดนนี่บอยล์ สวมนวมให้ Steve Jobs ฮุคหมัดใส่คนดูได้อย่างมีชั้นเชิงและหนักหน่วงจริงๆ\n\nติดตามเพจรีวิวหนังและนำเสนอตัวอย่างหนังใหม่ๆ ได้ที่ https://www.facebook.com/kimkanamagazine/\n\nแก้ไขข้อความเมื่อ 31 มกราคม 2559 เวลา 19:39 น."}
