{"movie_name": "Zootopia", "text": "[Mini-Review] Zootopia นครสัตว์มหาสนุก (ไม่สปอยเนื้อหาสำคัญ)\n.\nภาพยนตร์อนิเมชั่นเรื่องล่าสุดของค่าย Disney จากทีมผู้สร้าง Frozen (2013) และ Big Hero 6 (2014) โดยได้เหล่านักแสดงชื่อดังมากมายมาร่วมพากย์เสียงเหล่าตัวละคร เนื้อเรื่องเล่าถึงกระต่ายสาวผู้มุ่งมั่นที่ต้องการเข้าร่วมทำงานกับกรมตำรวจ หลังจากความพยายามเป็นผลเธอต้องรับมือกับคดีปริศนาที่กระทบกับความมั่นคงของมหานคร Zootopia โดยจำต้องร่วมมือกับสุนัขจิ้งจอกจอมเจ้าเล่ห์ ตัวภาพยนตร์มีความงดงามและลงตัวทั้งงานภาพ ดนตรีประกอบ ความน่ารักของตัวละคร และมุกตลกที่ชวนอมยิ้มเรียกเสียงหัวเราะได้อย่างต่อเนื่อง ทว่าหนังกลับใส่เนื้อหาที่อุปมาสังคมมนุษย์ผ่านเหล่าสัตว์ป่านามว่า Zootopia ได้อย่างหนักหน่วง การถ่ายทอดข้อคิดในเรื่องความมุ่งมั่นในการล่าฝันและการอยู่ร่วมกันในสังคม ถูกบอกเล่าและเสียดสีผ่านเนื้อหาเชิงตลกร้าย ทั้งด้านสัญชาตญาณ ชาติพันธุ์ ระบบราชการ และการรับรู้ข่าวสารผ่านสื่อได้ชวนขนหัวลุก เรียกได้ว่าหนังสามารถสะท้อนสังคมมนุษย์ได้อย่างแยบยล โดยใช้ความน่ารักและความตลกขบขันขับเคลื่อนออกมาได้อย่างลงตัว ห้ามพลาดด้วยประการทั้งปวงครับ\n.\nMy Score : 10.0/10\n\n\nแก้ไขข้อความเมื่อ 6 มีนาคม 2559 เวลา 23:25 น."}
