{"movie_name": "Begin_Again_เพราะรักคือเพลงรัก", "text": "วันนี้ได้ไปดู Begin Again เป็นหนังรักโรแมนติค ที่ไม่ได้ดูแนวนี้ในโรงฯมานานมากแล้ว ไม่ได้ดูตัวอย่างอะไรไปก่อนหรอก แต่เห็นโปสเตอร์แล้ว พระเอก นางเอก มันดึงดูดให้ไปดู ก็เลยลองซะหน่อย\n\nปรากฎว่า หนังสนุกมากๆ รู้สึกว่าแป๊บเดียวจบซะแล้ว (ทั้งๆที่หนังยาว 1 ชั่วโมง 45) บทหนังไหลลื่นดูไปเรื่อยไม่มีสะดุด หนังมันน่ารักดี มันไม่ใช่แนวหนังรักหวานแหววโรแมนติคแบบสุดๆ แต่มันเป็นความน่ารักแบบตามความเป็นจริงดี หนังไม่ได้มีฉากที่ทำให้หัวเราะมากมาย แต่จะออกแนวยิ้ม ขำเล็กน้อย ซึ่งไม่ได้แปลว่าหนังน่าเบื่อหรือไม่สนุกนะ ดูจบแล้วคุณจะเมื่อยหน้าแน่นอน เพราะไม่รู้ตัวว่า ตลอดเวลาที่ดู คุณได้เผลอยิ้มค้างอยู่บ่อยๆ\n\nเป็นอีกหนึ่งหนังรักโรแมนติค ที่มีเพลงเพราะเยอะมากกกกกกก \"เพราะทุกเพลง\" เหมือนพวกพี่เค้าเก็บสะสมเพลงเพราะๆ พวกนี้ รอยัดมาใส่ไว้ในหนังเรื่องนี้ยังไงยังงั้นเลย ความรู้สึกคล้ายดู MV หลายๆ MV ตลอดทั้งเรื่องที่มีฉากหลังเป็นเมืองนิวยอร์ค\n\nมาร์ค รัฟฟาโล่ เค้าไปอยู่ไหนมาก่อนที่จะมาเล่น อเวนเจอร์ เนี่ย เพิ่งรู้จักหน้าตาก็จากอเวนเจอร์ แล้วพอ you see me ก็เล่นได้ดีเหมาะกับบทมาก แต่กับเรื่องนี้ พี่เค้าเล่นได้โคตรเข้ากับบทเลย เท่มาก\n\nเคียร่า นักแสดงหญิงฟันเก แต่นั้นคือทำให้ตัวเธอดูน่ารักแปลกกว่าใครเพื่อน (ก็จริงนะ) เธอเหมาะกับบทนี้อย่างที่สุด และไม่น่าเชื่อว่า เสียงจะเพราะขนาดนี้ สุดๆอ่ะ\n\nอดัม ผมขอโทษ ไม่รู้จริงๆว่าเป็นนักร้องวง maroon 5 (ณ ตอนที่ดู) 555+ ตอนดูก็คิดนะ ไอ้หมอนี่ เสียงโคตรเหมือน Maroon 5 เลย เพราะโคตร จนดูจบนั่นแหละถึงเพิ่งมารู้ ฮ่าๆ แต่ละเพลงที่พี่เค้าเนี่ย เพราะมว้าก โดยเฉพาะ Lost Stars\n\nโดยรวมเลยนะ ใครชอบแนวรักโรแมนติค \"ห้ามพลาดเรื่องนี้ในโรงหนังเด็ดขาด\" ไม่มีส่วนไหนของหนังที่จะทำให้คนชอบแนวนี้ ผิดหวังได้แน่ๆ ส่วนคนไม่ค่อยชอบแนวนี้ กลัวจะไม่อิน ไม่ต้องห่วงครับ แค่เข้าไปนั่งฟังเพลงเพราะๆ ก็คุ้มมากแล้ว ไปดูกันเห๊อะ หนังมันไม่ได้มีแค่ความรักแบบแฟนนะ แต่มาครบรูปแบบเลย \"หนังดีจริงๆ\"\n\n\n\"ดีจัง ที่โลกนี้มีเพลง\" คือความคิดตลอดการดูหนังเรื่องนี้\n\n\n"}
