{"movie_name": "ภาพยนตร์เรื่อง คู่กรรม", "text": "คู่กรรม ภาพยนตร์รักวัยรุ่นฟีลกู๊ดที่น่าดูที่สุด\n\nทุกวันนี้กระแสภาพยนตร์คู่กรรมของค่าย M๓๙ มาแรงชนิดที่ต้องจับตามองว่าจะพลิกวการภาพยนตร์ไทยได้หรือไม่  แม้ในรอบกาล่าจะมีเสียงวิจารณ์ที่ไม่ค่อยดีออกมามากมายก็ตาม แต่อะไรก็ไม่สำคัญเท่าการได้ไปพิสูจน์ด้วยตาของตัวเอง (ต้องขอขอบคุณเมเจอร์ซีนีเพล็ก สำหรับตั๋วรอบพิเศษครับ)\n\nคู่กรรมฉบับนี้แทบจะเป็นการตบหน้าแฟนนวนิยายอย่างมากเลยทีเดียว เนื่องจากมีหลายต่อหลายสิ่งผิดเพี้ยนไปจากบทประพันธ์ ตัวละครสำคัญอย่างยายเมี้ยนที่หายไป หรือการที่ตาบัว ตาผล กลายเป็นเสรีไทยเต็มรูปแบบ ขิมที่กลายเป็นเพียงของประกอบฉาก หรือแม้กระทั่งหิ่งห้อยใต้ต้นลำพูอันสุดแสนโรแมนติกก็กลับไม่ปรากฎในภาพยนตร์ฉบับนี่ ใครที่คาดหวังจะดูโศกนาฏกรรมความรักควต้องผิดหวังมเพราะคู่กรรมเป็นเพียงหนังรักวัยรุ่นที่ฟีลกู้ดมากๆ\n\nการดำเนินเรื่องจะเน้นการเล่าเรื่องผ่านตัวละครหลักๆ คือโกโบริ ฉากต่างๆ ใส่เข้ามาเพียงเพื่อให้เรื่องดำเนินต่อไปได้ เมื่อพูดถึงการแสดง ต้องขอตบมือให้กับ \"โกแบร์รี่\" จริงๆ เพราะเขาเป็นคนนำทุกอย่างให้ดำเนินต่อไปได้ ทั้งสำเนียงการพูดหรือการแสดงออกทางสายตาที่ทำได้อย่างน่ายกย่อง การแสดงของนางเอกหน้าใหม่ที่ทุกคนจับตามอง ส่วนตัวคิดว่าไม่ได้เลวร้ายสักเท่าไร แต่ไม่มีความคงที่ในการแสดง เดี๋ยวดี เดี๋ยวร้าย โดยเฉพาะฉากที่เล่นกับดาราผู้ใหญ่ แต่กลับทำคะแนนได้ดีในช่วง 20 นาทีสุดท้าย\n\nงานภาพเข้าขั้นมาสเตอร์พีส สวยงามและอลังการ เอฟเฟคระเบิดจัดเต็ม เสียงดังมาก ขัดใจที่การตัดต่อที่บางฉากเหมือนรีบร้อน เพราะกลัวเวลาเกิน จนกลายเป็นห้วนเกินไป และสิ่งที่แย่ที่สุดของหนังคือ \"เสียงของอังศุมาลิน เวลาพูดในใจ\" เพราะมาทีไร อารมณ์ที่บิ้วได้ที่กลับกลายเป็นเสียงหัวเราะไปเสีย\n\nผมขอให้คะแนน 8 เต็ม 10 สำหรับภาพยนตร์เรื่องคู่กรรมครับ\n\nปล. โกโบริอึดมากกกกกกกกกกกกกกกกกกกกกกกกกกกกกก\n"}
