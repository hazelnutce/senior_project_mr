{"movie_name": "bridge of spies", "text": "พลอตของเรื่อง มันไม่สด แต่มีความน่าสนใจตรงที่มันเรียล …ก่อนจะเข้าไปชมคาดเอาไว้ว่าคงเป็นหนังที่ค่อนข้างหนักๆ แต่เปล่าเลย สปีลเบร์กรังสรรค์ภาพยนตร์เรื่องนี้ออกมาได้อย่างชิลๆ ประหนึ่งกินเหล้าขาวที่ถูกผสมด้วยน้ำผลไม้ …สาระยังอยู่ครบ แต่มันน่ากินมากขึ้น ลื่นคอมากขึ้น …ทว่า น้ำผลไม้ยังไงมันก็ไม่ค่อยเข้ากับเหล้าขาวอะเน๊าะ ><\n\nตลอดระยะเวลาที่นั่งชม 135 นาที มีแต่ความฮา …ไม่พบเจอความเครียดเลย ออกจากโรงนี้หัวยังโล่งเกือบจะเท่าตอนก่อนเข้าโรงเลย …ดังนั้นใครอยากชมผลงานของสปีลเบิร์ก แต่กลัวว่าเรื่องนี้หนักหน่วงเกินไป ไม่ต้องกลัวครับ สปีลเบิร์กเล่าได้ชิลมาก พูดเลย\n\nแต่เอาจริงๆ อยากให้เรื่องนี้มันเข้าถึงอารมณ์มากกว่านี้ มีความหนักกว่านี้ …อยากโดนภาพยนตร์กดดันมากกว่านี้\n\n\nทีมงานทำงานกันได้ดีทุกอย่างดูสมจริงกับความเป็นสังคมในยุคสงครามเย็นทั้ง สถานที่ เสื้อผ้า หน้า ผม และการใช้ชีวิต ที่ในสมัยนั้นมีการให้ความสำคัญกับสิ่งใด …และสิ่งใดยังถูกมองว่า “เป็นได้แค่นี้” และ “ทำได้เท่านี้” …ซึ่งหนังไม่ได้เน้นย้ำอะไรมาก เป็นเพียงรายละเอียดของภาพยนตร์เท่านั้น ทำให้ดูแล้วหนังค่อนข้างมีความละเอียดสูง ดูละเมียดละไมในทุกๆฉากผสมปนฮาไปกับบท\n\n\nนักแสดงก็ทำงานได้ดีกันทุกคน หลายๆคนคงฟินไปกับฝีมือทอม แฮงส์\n\n\nและผมชอบคำที่รูดอล์ฟพูดเป็นคำตอบของคำถามบ่อยๆ คือ …กลัวแล้วช่วยอะไรได้หรอ …มันมีหลายๆสิ่ง หลายๆอย่าง ผสมอยู่ในคำๆนี้นะ\n.\n\nเรื่องนี้เอาไป 77 คะแนน\n\n................................\n\nสามารถอ่านรีวิวฉบับเต็มได้ที่ http://wonnee.com/movie/review-bridge-of-spies-%E0%B8%88%E0%B8%B2%E0%B8%A3%E0%B8%8A%E0%B8%99%E0%B9%80%E0%B8%88%E0%B8%A3%E0%B8%88%E0%B8%B2%E0%B8%97%E0%B8%A1%E0%B8%B4%E0%B8%AC/\n"}
