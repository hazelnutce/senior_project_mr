{"movie_name": "Stand by Me: Doraemon", "text": "[Mini-Review] Stand by Me โดราเอมอน เพื่อนกันตลอดไป (No spoil)\n\nโดราเอมอนในรูปแบบอนิเมชั่นภาคล่าสุด ผลงานของ ทาคาชิ ยามาซากิ ผู้กํากับที่เคยสร้างความประทับใจให้กับคนดูมาแล้วกับ Always ทั้งสามภาค ที่ครั้งนี้จะมาถ่ายทอดเรื่องราวจากวันแรกถึงวันลาของตัวละครที่ทั้งโลกตกหลุมรัก! เรื่องราวใน Stand by Me: Doraemon เป็นการหยิบเอา 4 ตอนที่ประทับใจที่สุดในตลอด 45 ปีนับตั้งแต่การถือกําเนิดของโดราเอมอน\n\nสำหรับ Stand by Me หรือโดราเอมอนเวอร์ชั่นล่าสุดนี้ นอกจากงานภาพอนิเมชั่นที่แปลกใหม่ สดใส ดูเป็นธรรมชาติแล้ว ผู้กำกับ ทาคาชิ ยามาซากิ ยังได้หยิบเอาเนื้อหาในตอนสำคัญมาผสานเรื่องราวได้อย่างน่าประทับใจ ไล่ตั้งแต่การกลับมาของโดราเอมอนจากโลกอนาคต ไปจนถึงเรื่องราวชีวิตของโนบิตะทั้งในวัยเด็กและตอนเป็นผู้ใหญ่ โดยมีเรื่องราวการผจญภัยจากแต่ละตอนย่อยมาเป็นตัวประสาน สำหรับเวอร์ชั่นนี้ค่อนข้างเข้าถึงกลุ่มผู้ใหญ่หรือผู้ที่เติบโตมากับโดราเอมอนเป็นอย่างมาก ไล่ตั้งแต่ของวิเศษที่คุ้นตาไปจนถึงเสียงพากษ์ในภาพยนตร์ ที่ได้ทีมงานช่อง 9 การ์ตูนและน้าต๋อยเซมเบ้มาให้เสียงพากษ์ตัวละครด้วย องค์ประกอบเหล่านี้เมื่อได้บทหนังที่อบอุ่นกินใจ ทำเอารำลึกความหลังในวัยเยาว์ได้เป็นอย่างดี แฟนๆโดราเอมอนห้ามพลาดด้วยประการทั้งปวงครับ\n\nMy Score : 8.0/10\n\n"}
