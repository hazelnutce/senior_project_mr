{"movie_name": "The Conjuring 2", "text": "The Conjuring 2\nคำจำกัดความ : ร้อง Here หนักมาก\n\nแม้ความสดใหม่ของหนังหายไป (โดยเฉพาะถ้าใครติดตามหนังเจมส์วานทุกเรื่อง) แต่พี่แกก็ยังเอาคนดูได้อยู่หมัดแทบทุกซีนที่ผีโผล่ออกมา ถ้าภาคแรกเน้นด้านความหลอนของบรรยากาศและฉากต่างๆจนเสียวสันหลังและเร่งเครื่องในตอนองค์สุดท้าย ภาคนี้เน้นความระทึกที่มาต้งแต่ซีนแรกๆเลยทีเดียว ซึ่งมาเป็นระยะๆเร่งแล้วผ่อนเร่งแล้วผ่อนจนจิกเบาะแทบขาด คือเป็นหนังผีที่ดูแล้วเหนื่อยโคตร แล้วเรื่องนี้คือแบบ \"ผีหลอก\" ไม่พอ เจอ \"ผู้กำกับหลอก\" นี่เจ็บใจกว่า ตาเจมส์รู้ว่าควรใช้จังหวะในในการหลอกคนดู และมันก็ได้ผลชะงัดนัก มีชั้นเชิงที่ดีมากกว่าหนังสยองหลายเรื่อง มีการใช้ตุ้งแช่ไม่เยอะเท่าไหร่ แต่ความหลอนมาเต็ม คาดแทบไม่ได้เลยว่ามันจะออกมาอีท่าไหน แนะนำว่าใครอยากรู้ว่าอาการสาวแตกเป็นยังไงแนะนำให้พาเพื่อนชายไปดูเรื่องนี้ ตลอดเวลาที่ดูในโรงจะได้ยินเสียงสิงสาราสัตว์โผล่มาเป็นระยะ ๆ จากคนรอบข้าง มีการกระทำโง่ๆอยู่บ้างแต่ไม่ได้ลดทอนความน่ากลัวแต่อย่างใด เจมส์ วาน สามารถแทรกความเป็นหนังครอบครัวและหนังรักโรแมนติค (?) ไว้ในหนังได้อย่างมีนัยสำคัญ ตัวละครทุกตัวแสดงดีและเคมีเข้ากันและดูผูกพันกันจริงๆ ยิ่ง อ่อ อีกอย่าง ผีเรื่องนี้ไม่โง่นะครัช\n\nแม้ภาคนี้ไม่สามารถสร้างความหลอนติดไปบ้านได้เท่ากับภาคแรก แต่ความระทึกมีมากกว่า แม้จะมีตุ้งแช่บ้างบางฉากแต่ก็ตุ้งแช่แบบมีคลาส หนังมีส่วนเยิ่นเย้อไปบ้างช่วงกลางๆเรื่อง และฉากผีบางฉากดู Awkward ไปหน่อย แต่โดยรวมแล้วถือว่าหนังยังคงรักษามาตรฐานภาคแรกไว้อย่างดีเยี่ยม\n\nAverage Score.... 8.5\nPersonal Score.... 9.0\n\nติดตามข่าวสารและแลกเปลี่ยนพูดคุยกันได้ที่นี่นะครับ\nMr.Spotlight รีวิวหนังใหม่ไม่เกิน 20 บรรทัด ไม่เปลืองสามจีชีวีสุขี\nhttps://www.facebook.com/NMRSpotlight/\n\n\nแก้ไขข้อความเมื่อ 9 มิถุนายน 2559 เวลา 17:39 น."}
