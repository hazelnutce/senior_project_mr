{"movie_name": "RoboCop (2014)", "text": "รีเมคออกมาดีกว่าที่คิดไว้มากเลยแหะ ดูจบแล้วทำให้อยากไปหา Elite Squad (2007) และ Elite Squad: The Enemy Within (2010) หนังตำรวจสัญชาติบราซิลผลงานแจ้งเกิดของผู้กำกับคนนี้ (José Padilha) มาดูต่อ\n\nมีจุดที่อยากติแค่สองจุดเท่านั้นคือ 1) ฉากแอ็คชั่นทำออกมาได้ไม่น่าประทับใจเอาเสียเลย คือดูแล้วรู้เลยว่าเรต PG-13 ทำพิษ ยิ่งถ้าเอาไปเทียบกับฉากแอ็คชั่นใน RoboCop ต้นฉบับของผกก. Paul Verhoeven ที่ถึงน้ำ(แดง)ถึงเนื้อ(มนุษย์)กว่ากันมากนี่ยิ่งไม่ต้องพูดถึง และ 2) ฉากไคลแม็กซ์ช่วงท้ายของหนังที่ค่อนข้างจะ cliché เล่นท่าง่ายเกินไปหน่อย นอกนั้นแล้วก็ถือว่าสอบผ่าน ขอแค่อย่าเอาไปเทียบกับ RoboCop ต้นฉบับก็พอ\n\nชอบที่ฉบับรีเมคหยิบเอาเนื้อหาและประเด็นของต้นฉบับปี 1987 มาอัพเดตใหม่ได้ทันยุคทันสมัยดีมาก คือถ้า RoboCop ฉบับปี 1987 เป็นการ“จิกกัด”รัฐบาลอเมริกายุค  Ronald Reagan ฉบับรีเมคก็ดูจะเป็นการ“วิพากษ์วิจารณ์”รัฐบาลยุค Bush และ Obama (ที่ใช้คำว่า“วิพากษ์วิจารณ์”แทนที่“จิกกัด”ก็เพราะว่าโทนหนังของฉบับรีเมคมันแลดูจริงจังกว่าต้นฉบับมาก)\n\nแต่ที่ชอบยิ่งไปกว่านั้นคือทีมนักแสดงของหนัง Alexander Skarsgard เอ๊ย Joel Kinnaman (ไม่รู้ทำไม พอเห็นหน้าสองคนนี้แล้วชอบจำสลับกันตลอด) เขาก็รับบทเป็น Alex Murphy / RoboCop ได้ดีในแบบของเขานะ เพียงแต่เมื่อมาอยู่ท่ามกลางทีมนักแสดงของหนังที่มีทั้ง Gary Oldman (ที่ดีมากๆ), Abbie Cornish (ที่ดีมากๆๆๆๆๆๆ), Michael Keaton (ที่ยียวนกวนประสาทมาก เหมือนเป็น Steve Jobs เวอร์ชั่นโหดสัส),และ Samuel L. Jackson (ที่แย่งซีนมาก – ดูมาดเฮีย Sam Jackson ในหนังเรื่องนี้แล้วนึกถึงพวกผู้สื่อข่าวช่องเหลือง/แดงในไทย)เลยกลายเป็นว่าพระเอกของหนังเป็นนักแสดงที่เล่นอ่อนที่สุดไปเลยซะงั้น\n\n7.5/10\n\nป.ล. ยิ่งเกิดความปรานี RoboCop ฉบับรีเมคเข้าไปใหญ่ตอนที่หนังใช้เพลงของวงพังค์ระดับตำนานอย่าง The Clash เป็นเพลงปิดเครดิต\n\n\nฝากเพจคุยเรื่องหนัง,เพลง,เกม,การ์ตูนแบบจิปาถะแบบตามใจตัวเองของผมด้วยนะครับ >>> https://www.facebook.com/appleoneoone\n\nแก้ไขข้อความเมื่อ 15 กุมภาพันธ์ 2557 เวลา 13:46 น."}
