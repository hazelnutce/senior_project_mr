{"movie_name": "ลูกทุ่ง ซิกเนเจอร์ ภาพยนตร์", "text": "หลังดูเรื่องนี้จบ ความรู้สึกคล้ายๆตอนดูเรื่อง ละติจูดที่ 6  คือหนังภาพสวยและโลกสวยมาก\n\nลูกทุ่งซิกเนเจอร์  เป็นหนังที่เล่าเรื่องตัวละครหลากหลายมาร้อยเรียงด้วยกัน   การร้อยเรียงเข้าด้วยกันดูจะได้ผลในบางช่วง มีความเท่และน่าสนใจในรูปแบบหนัง  แต่เมื่อรวมเป็นหนังทั้งเรื่องกลับเหมือนหนังจับฉ่าย    ความเท่ในการร้อยเรียงเรื่องกลับดูด้อยเมื่ออารมณ์หนังสุดเชยเหมือนนั่งดูคนเวิ่นเว้อเรื่องความรักแบบเพ้อฝันสุดมโน..ที่รู้สึกว่าทำไมมันช่างเยิ่นเย้อยืดยาดไม่จบไม่สิ้นเช่นนี้   เป็นความซึ้งที่แสนติ้นเขินและปลอมประมาณสาวน้อยวิ่งในทุ่งหญ้าในการ์ดโลกสวยงาม  [Spoil] คลิกเพื่อดูข้อความที่ซ่อนไว้  บทและการกำกับหนังในภาพรวมถือว่าน่าผิดหวัง   เป็นหนังอารมณ์ปลอมๆที่ไม่ทิ้งความประทับใจใดๆไว้เลย  นอกจาก วันนี้ฉันเห็นการ์ดโลกสวยในหนังทั้งเรื่อง  และรู้สึกว่าเราต้องอยู่กับการเพ้อฝันเรื่องความรักไปอีกนานเท่าไหร่\n\nส่วนดีของหนัง คงเป็น งานภาพที่สวยงาม พอให้เพลิดเพลินสายตา     ในด้านคำว่า \"ลูกทุ่ง\"  หนังไม่ได้ทำให้เพลงลูกทุ่งตรึงใจหรือทำให้โดดเด่นเท่าที่ควร   เหมือนแค่เอาชื่อมาใช้ขายแค่นั้นเอง  \n\nคะแนน   4/10\n"}
