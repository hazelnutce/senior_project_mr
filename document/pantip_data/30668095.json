{"movie_name": "Last Summer ฤดูร้อนนั้น ฉันตาย", "text": "ก่อนอื่นต้องขอบอกเลยว่าผิดคาดมากๆกับหนังเรื่องนี้ เพราะว่า ดูจากทีเซอร์แล้วคงเป็นหนังผีพลอตวัยรุ่นธรรมดาๆพลอตเรื่องเดิมๆ แต่พอได้ดูจริงมันกลับไม่ใช่อย่างงั้นเลย เรื่องนี้มันเล่าเรื่องแบบเป็นพาทๆ มีทั้งหมด 3 พาทแต่ทั้งหมดยังคงเป็นหนังเรื่องเดียวกันอยู่ ถือได้ว่า Talent 1 Movie Studio ซึ่งเป็นค่ายหนังน้องใหม่ กล้ามากที่ตัดต่อมาแบบนี้ ยกนิ้วให้เลย\n\n\n\n3 พาทหรือ 3องค์ที่ว่ามา คือ\n\n     1.เรื่องของสิงห์ (เก้า จิรายุ) และการตายของจอย (อาย พิมพกานต์)  : เป็นการเล่าถึงการตายของจอยและความเลือดร้อนของวัยรุ่น // เก้าแสดงได้ดีผ่านฉลุย ชอบตอนหวาดกลัวเข้าใจถึงตัวละครนั้นเลย ลุ้นตลอดเวลาถ้าเป็นเรา เราจะเลือกยังไง\n\n     2.เรื่องของ เพื่อนรัก จอย และ มีน (ปันปัน) : เป็นการเล่าถึงมีนเมื่อเพื่อนรักของเธอตายไป ชีวิตที่โรงเรียนเธอจะเป็นยังไง  // พาทนี้ดูแล้วมีแอบจิ้นนะ จอยกับมีนดูสนิทสนมกันมากๆ มีการซบไหล่ แอบคิดด้วยว่าสองคนนี้เกินเพื่อนกันรึป่าว 555 แต่ต้องยกนิ้วให้ปันปัน เลยเธอแสดงออกทางแววตาได้ดีมากดูแลอึดอัดไปกับเธอจริงๆ เด็กคนนี้อนาคตเธอต้องไปไกลมากแน่ๆ\n\n     3.เรื่องของ ติ่ง (เบสท์ เอกวัฒน์) และปัญหาครอบครัว :เป็นการเล่าเรื่องครอบครัวของจอยและก็ติ่งน้องชายของจอย // โดยส่วนตัวเราชอบพาทนี้ที่สุดละ รู้สึกเซอร์ไพรส์ไม่คิดว่าจะเอาประเด็นปัญหาครอบครัวมาเล่นได้ขนาดนั้น เราเข้าใจเลยว่าทำไมติ่งถึงได้ทำแบบนั้น ส่วนบทแม่ที่แสดงโดยเง็ก กัลยา เธอคนนี้ไม่ต้องบอกก็รู้ว่าเทพขนาดไหน เราเข้าใจนะว่าแม่ทุกคนก็ต้องการให้ลูกเป็นที่ 1 ต้องดีที่สุดอยู่แล้ว แต่แม่ก็ควรรับฟังความเห็นของลูกบ้าง ปล.แอบเม้าท์ในโรงสาวๆกรี๊ดติ่งถอดเสื้อกันใหญ่เลย\n\n         สรุปเลยละกัน เราว่าหนังทุกเรื่องมันมีทั้งข้อดีละข้อเสีย เข้าใจว่าคนเรามันมีรสนิยมในการเสพที่ต่างกัน แต่โดยส่วนตัวของเรา\nให้ 8/10 ละกัน ชอบที่เป็นหนังผีที่มีเหตุผล ทุกคนมีที่มาที่ไปเค้าทำยังไงถึงได้รับโทษแบบนั้น นักแสดงทุกคนแสดงดีมาก โดยเฉพาะปันปันรอลุ้นให้เค้าชิงรางวัลปลายปีด้วย\n\n"}
