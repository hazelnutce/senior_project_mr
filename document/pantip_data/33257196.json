{"movie_name": "Birdman or (The Unexpected Virtue of Ignorance)", "text": "ตัวอย่างภาพยนตร์ - http://youtu.be/cdRlj0BN3G4\n\nหนังดราม่า-ตลกร้ายสุดแสบและเนื้อหาสุดเข้มข้นกับความ \"อยากเป็นใหญ่\" ที่มาพร้อมกับบทสนทนาอัน \"เรียบง่าย\" แต่เปี่ยมด้วยความ \"ล้ำลึก\" รวมไปถึงการจิกกัด-เสียดสีสิ่งต่าง ๆ ชนิดให้ตายกันไปข้าง มุขตลกก็แสบใช่ย่อย นักแสดงแต่ละคนจัดหนักชนิดไม่มีใครยอมใคร โดยเฉพาะตอนที่ Michael Keaton ปะทะคารมกับ Edward Norton ซึ่งทั้งคู่ \"รัวหมัด\" ใส่กันไม่ยั้ง ตัว Emma Stone ก็ทำเอาแอดมิน \"อึ้ง\" ไปเลยในฉากนึง\n\nเพลงประกอบเรื่องนี้ส่วนใหญ่ใช้เพียงแค่ \"กลองชุด\" สุดเร้าใจในการบรรเลงให้ \"อะดรีนาลีน\" พุ่งพล่าน การกำกับภาพใช้แบบ Long Take ตลอดเรื่อง ซึ่งลื่นไหลมาก รวมทั้งช่วยเสริมความสมจริงสมจังตอนดูได้อย่างดี โดยรวมแล้วถือว่าแน่นด้วยคุณภาพรอบด้าน ห้ามพลาดด้วยประการทั้งปวง ทุกสิ่งทุกอย่างมันรัวใส่คนดูอย่างกับ \"หนังแอ็คชั่น\" ชั้นครู แทบทุกองค์ประกอบส่งผลให้กราฟความ \"บ้าคลั่ง\" ในหนังเรื่องนี้พุ่งทะลุขีดไปแล้ว\n\nให้ 4.5 เต็ม 5 ครับ\n\nพร้อมเข้าฉายในไทย 19 กุมภาพันธ์นี้ โดย 20th Century Fox ประเทศไทย\n\nhttps://www.facebook.com/UnknowMovie/photos/a.1474030156156546.1073741828.1474002389492656/1795111950715030/?type=1\n\n\nรบกวนฝากเพจ \"ก็ไม่รู้ จะดูอะไร\" ไว้ในอ้อมกอดทุกท่านด้วยนะครับ ขอบคุณครับ\n\nแก้ไขข้อความเมื่อ 20 กุมภาพันธ์ 2558 เวลา 00:21 น."}
