{"movie_name": "The Hunger Games: Mockingjay - Part 1", "text": "รีวิวหนังใหม่ประจำสัปดาห์ The Hunger Games: Mockingjay - Part 1 : เกมล่าเกม ม็อกกิ้งเจย์ พาร์ท1 (ไม่สปอยเนื้อหาสำคัญ)\n.\nมาถึงภาคสุดท้ายของภาพยนตร์ที่สร้างจากวรรณกรรมที่คนทั่วโลกตั้งตารอ The Hunger Games ที่ในภาคสุดท้ายนี้จะแบ่งออกเป็น 2 พาร์ท โดยเรื่องราวในภาคนี้จะดำเนินเรื่องราวต่อจากภาคก่อนหน้า The Hunger Games: Catching Fire (2013) ในฉากสุดท้ายของ Catching Fire หลังจากที่ แคทนิส ระเบิดสนามพลัง ได้เกิดเหตุการณ์ชุลมุนวุ่นวาย เธอถูกจับตัวขึ้นไปบนยานฮูเวอร์คราฟท์โดยกองกำลังกบฏ ในขณะที่บรรณาการที่เหลือถูกจับไปโดยแคปิตอล แคทนิสได้รู้ว่าเธอถูกหักหลังโดย เฮย์มิตช์ อเบอร์นาธี พี่เลี้ยงของเขต 12 ที่วางแผนร่วมกับเขต 13, พลูตาร์ค เฮฟเว่นสบี ผู้คุมเกมคนใหม่ และบรรณาการอีกหลายคนในเกมล่าชีวิต เพื่อจุดประสงค์บางอย่างที่เธอไม่รู้มาก่อน เรื่องราวจบลงตอนที่เธอทราบว่า เขตการปกครองที่ 13 ที่หายสาบสูญไปแล้ว ยังมีชีวิตรอดจากการกบฏครั้งสุดท้ายเมื่อ 75 ปีที่ผ่านมา (Cr.Mckario)\n.\n.\nเนื้อเรื่องภายในพาร์ทแรกของภาคนี้มีความต่างจากสองภาคก่อนหน้าค่อนข้างมาก สเกลของหนังใหญ่ขึ้นและไม่ได้นำเสนอแค่ความรุนแรงในสนามรบหรืออารีน่าเท่านั้น หนังสะท้อนถึงการต่อสู้ของผู้มีอำนาจและผู้อยู่ใต้การปกครอง การสอดแทรกสัญลักษณ์และรูปแบบการปลุกระดมมวลชนตัวหนังสามารถนำเสนอได้อย่างน่าดี ที่เห็นได้ชัดคือการช่วงชิงอำนาจในการควบคุมสื่อซึ่งมีรูปแบบที่น่าสนใจและสะท้อนมุมมองการเมืองในโลกความเป็นจริงได้ดีไม่แพ้กัน\n.\n.\nจุดเด่นที่เห็นได้ชัดภายในเรื่อง คือบทบาทการแสดงของ Jennifer Lawrence ที่สามารถแบกหนังทั้งเรื่องได้อย่างอยู่หมัด โดยในภาคนี้สามารถถ่ายทอดความปวดร้าวทั้งร่างกายและสภาพจิตใจของตัวละคร Katniss Everdeen ได้อย่างยอดเยี่ยม นอกจากนี้ภายในเรื่องยังมีเพลงประกอบภาพยนตร์ที่เธอเป็นผู้ขับร้องเอง ซึ่งการใช้เพลงประกอบฉากบางช่วงภายในหนังช่วยขับให้บทเพลงสามารถสื่อความหมายและให้อรรสรถภายในเรื่องมากยิ่งขึ้น แม้ The Hunger Games: Mockingjay - Part 1 จะไม่ได้มีความเข้มข้นเหมือนภาคก่อนหน้า แต่ด้วยความเข้มข้นของเรื่องราวและประเด็นความขัดแย้งภายในหนังที่ไม่ได้ดุดันแค่ในสนามรบเท่านั้น นั่นทำให้ภาคนี้เป็นตัวส่งผ่านที่ดีให้กับพาร์ทถัดไปและเพิ่มความน่าติดตามของบทสรุปของเรื่องมากขึ้นอีกเท่าตัว\n.\nIMDb Score 21/11/14 from 10977 users : 7.6/10\n.\nMy Score : 7.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังจ้า\n"}
