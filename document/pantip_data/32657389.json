{"movie_name": "Annabelle (2014)", "text": "Annabelle (2014) - ตุ๊กตาผี (แต่จริงๆควรเรียกว่าตุ๊กตาปีศาจมากกว่า ตามความเชื่อ)\n\nเรื่องนี้ค่อนข้างตั้งความหวังไว้เยอะมาก เนื่องจากเคยอ่านตำนานของ Annabelle มาก่อน และชอบ The Conjuring มาก รู้สึกว่าแอนนาเบลแย่งซีนมากๆ แต่เมื่อเป็นเรื่องของตัวเอง ความสยองกลับลดลงอย่างเห็นได้ชัด งานนี้ John R. Leonetti ผู้กำกับภาพจาก Conjuring ขึ้นแท่นมาเป็นผู้กำกับ ทำได้ค่อนข้างน่าผิดหวัง\n\nแอนนาเบลสร้างจากเรื่องจริงของตำนานตุ๊กตาผีที่เชื่อกันว่าเป็นสื่อของปีศาจ ที่จะมาสร้างความชั่วร้ายให้เกิดขึ้นกับผู้ที่ครอบครอง ในหนังจะเล่าถึงครอบครัวนึงที่ภรรยาชอบสะสมตุ๊กตาและเธอได้แอนนาเบลมาเป็นของขวัญจากสามี ตอนที่เธอกำลังตั้งครรภ์\n\nบทของหนังเรื่องนี้เรียบๆ ดูง่ายไม่พีคมากและเดาทางได้ง่ายมากๆ การตัดต่อและลำดับภาพทำให้ลุ้นได้ แต่ตัดอารมณ์แบบขาดตอนยังไม่ถึงจุดพีคของความหลอน ได้แค่เสียวๆ มีหลายฉากเหมือนกันที่ทำให้หลอนประสาทได้ แต่พอมารวมกันความหลอนกับน้อยมากๆ เมื่อเทียบกับ Conjuring ที่ทั้งหลอนและดำเนินเรื่องได้ระทึกใจ น่าติดตามกว่า\n\nเรื่องของการแสดง ค่อนข้างผิดหวังกับนักแสดงโดยเฉพาะนางเอก Annabelle Wallis เพราะเล่นได้ไม่ค่อยถึงอารมณ์ ดูไม่ค่อยหวาดผวา หรือเหมือนคนโดนผีหลอกหลอน ดูสวยตลอดเวลา แต่น้องลีอาห์ลูกสาวในเรื่องเล่นได้น่ารักมากๆ จากหนังผีทำให้กลายเป็นหนังครอบครัวน่ารักๆไปเลย (มีคนหัวเราะเยอะด้วย555)\n\nสรุปคือ\n- ให้อารมณ์แบบหนังผีครอบครัว ที่ไม่น่ากลัวมาก น่าจะดูกันได้ทุกเพศทุกวัย\n- ใครที่เคยดู The Conjuring มาก่อนก็อย่าคาดหวังมากค่ะ ดูได้เรื่อยๆ เป็นเหมือนภาคก่อนจะเกิดเรื่องใน Conjuring\n- อาจจะไม่ถูกใจคอหนังผี หนังสยองขวัญ เพราะยังหลอนไม่มากพอ แต่สำหรับคนทั่วไปหรือคนที่ไม่กล้าดูหนังผีน่าจะดูเรื่องนี้ได้ค่ะ มีฉากให้ตื่นเต้นเยอะอยู่\n- ตุ๊กตาแอนนาเบลในหนังหลอนกว่าของจริงมากๆ ทุกครั้งที่ซูมหน้าจะรู้สึกหลอนทุกครั้ง (ของจริงก็ดูเป็นตุ๊กตาน่ารักๆ ทั่วไป)\n\nMy Vote 6/10\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 2 ตุลาคม 2557 เวลา 12:15 น."}
