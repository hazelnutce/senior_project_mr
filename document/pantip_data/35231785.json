{"movie_name": "Teenage Mutant Ninja Turtles: Out of the Shadows", "text": "Teenage Mutant Ninja Turtles: Out of the Shadows (ไม่สปอยเนื้อหาสำคัญ)\n.\nภาคต่อของสี่พี่น้องเต่านินจา ลีโอนาร์โด, ราฟาเอล, โดนาเทลโล และไมกี้ ที่ในภาคนี้กลับมาอีกครั้ง พร้อมทวงคืนความยุติธรรมจาก เชร็ดเดอร์ วายร้ายรายเดิมที่ฟื้นคืนจากภาคก่อนหน้า กำกับภาพยนตร์โดยผู้กำกับรายใหม่ Dave Green (Earth to Echo (2014)) แต่ยังคงได้รับการอำนวยงานสร้างจาก Michael Bay เจ้าพ่อระเบิดภูเขาเผากระท่อมรายเดิม\n.\nแม้จะเปลี่ยนมือผู้กำกับคนใหม่ แต่ด้วยชื่อชั้นงานคุณภาพด้านการทำลายล้างอย่าง Michael Bay ทำให้เต่านินจาในภาคนี้ไม่ได้ลดทอนความบู้ระห่ำและความตระการตาในฉากต่อสู้ลงแม้แต่น้อย ทุกๆการต่อสู้และฉากทำลายล้างยังคงกลิ่นอายความเป็น Michael Bay ได้เป็นอย่างดีไม่แพ้ภาคก่อนหน้า โดยในภาคนี้จะมีเนื้อหาที่เรียบง่ายขึ้นสามารถเข้าถึงได้ทุกเพศทุกวัย ส่วนความฮาและคาแรคเตอร์สุดกวนของสี่พี่น้องก็ยังคงรักษาไว้ สามารถถ่ายทอดผ่านบททดสอบทางจิตใจและพิสูจน์ความเป็นสี่พี่น้องร่วมต่อสู้ออกมาได้อย่างลงตัว นอกจากนี้ภาคนี้ยังได้ Stephen Amell นักแสดงนำจากซีรี่ย์สุดฮิต Arrow (2012) มาร่วมแสดงนำภายในเรื่องอีกด้วย\nปล. สำหรับระบบ 3D เรื่องนี้จัดว่าโอเคเลยครับ มีมิติทั้งฉากธรรมชาติและคิวบู้ หลายๆฉากอาจต้องปิดตาหรือหลบหน้าหนีซากกระเด็นเลยทีเดียว\n.\nMy Score : 7.5/10\n\n"}
