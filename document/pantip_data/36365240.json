{"movie_name": "Fabricated City", "text": "ออกตัวก่อนไม่เชิงรีวิวจริงจังนะครับ แต่ลองดูกระทู้แล้วไม่เห็นใครพูดถึง เลยอยากจะบอกว่าหนังดีผิดคาดมาก นี่ไม่ใช่หนังจากเกมหรืออิงตัวละครในเกมมาเป็นหลักในการเดินเรื่องเลย แม้ชื่อไทยจะเป็นแบบนั้น ย่อๆ คือแค่พระเอกเป็นนักกีฬาทีมชาติเทควนโดที่ติดเกมอย่างหนัก แล้วก็โดนใส่ร้ายว่าฆ่าข่มขืนผู้หญิงจนต้องติดคุกตลอดชีวิต จากนั้นก็ต้องหาทางพิสูจน์ตัวเองจนกลายเป็นเรื่องราวไล่ล่าใหญ่โตระดับประเทศ\n\nช่วงแรกหนังดราม่ารันทดมาก จากนั้นหนังก็เริ่มกลายเป็นหนังสืบสวนเต็มขั้น ผสมแอ็กชั่นเต็มสูบ ฉากขับรถไล่ล่านี่มีในระดับน้องๆ Fast เลย หนังเรื่องนี้ไม่ควรรู้อะไรมากครับ เพราะหนังมีส่วนหักมุมเป็นระยะๆ จนถึงขั้นพลิกแนวทางของเรื่องไปเลยทีเดียว [Spoil] คลิกเพื่อดูข้อความที่ซ่อนไว้\n\nนี่เป็นหนังเกาหลีที่โกอินเตอร์ได้สบายๆ กับ CG แอ็กชั่น แต่กับดาราการแสดงที่อาจจะไม่ดีทุกคน แต่ก็ผ่าน มีความเป็นเอเชียสูงในบางคาแรกเตอร์ที่ดูเป็นลักษณะเฉพาะทาง [Spoil] คลิกเพื่อดูข้อความที่ซ่อนไว้ ถ้าไม่คิดอะไรมากกับลักษณะเฉพาะของคาแรกเตอร์ที่แปลกๆ เหล่านี้ ก็ถือว่าเป็นหนังที่เอนเตอร์เทรนคนดูได้ถึง และครบถ้วนจริงๆ แนะนำให้ดูกันเลย หนังยาวแถมเหมือนจะจบแต่ก็ไม่จบ มีอัดลุ้นมาเรื่อยๆ จนอิ่มเลยครับ\n"}
