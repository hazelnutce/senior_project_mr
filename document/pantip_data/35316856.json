{"movie_name": "Finding Dory", "text": "Finding Dory (ไม่สปอยเนื้อหาสำคัญ)\n.\nเรื่องราวของปลาบลูแทงค์ขี้ลืมนามว่า ดอรี่ ที่หลายๆคนคุ้นหูคุ้นตากันเป็นอย่างดีจากภาพยนตร์เรื่อง Finding Nemo (2003) ซึ่งใน Finding Dory นี้จัดเป็นภาคแยกและบอกเล่าถึงเรื่องราวของดอรี่ ปลาสีฟ้าขี้ลืมสุดน่ารัก ซึ่งหลักจากที่เธอนึกขึ้นได้ว่าอาจมีครอบครัวที่กำลังตามหาเธออยู่ที่ไหนซักแห่ง การผจญภัยของดอรี่ นีโม่ และผองเพื่อนทั้งหลายจึงได้เริ่มขึ้น\n.\nภาพยนตร์แอนิเมชั่นเรื่องเยี่ยมจากค่าย Disney และ Pixar ที่หยิบเอาเรื่องราวของ Dory ปลาบลูแทงค์ที่เป็นโรคความจำระยะสั้น เพื่อนร่วมผจญภัยของ Nemo จาก Finding Nemo (2003) มาขยายเรื่องราวเพิ่มเติม ตัวหนังยังคงกลิ่นอายภาพยนตร์ภาคหลักได้อย่างยอดเยี่ยม ทั้งความน่ารักสดใส การผจญภัย มิตรภาพและความรัก แม้เส้นเรื่องค่อนข้างคล้ายคลึงกับตัวหนังภาคหลัก แต่หนังกลับใช้คาแรคเตอร์ของตัวละครหลักมาบอกเล่าเรื่องราวได้อย่างหนักหน่วง การนำปัญหาทางด้านร่างกายของดอรี่มาใช้ขับกล่อมเรื่องราวการเดินทาง สามารถสร้างความรู้สึกร่วมจากผู้ชมทั้งการเอาใจช่วยและการผจญภัยไปพร้อมๆกัน ซึ่งตลอดทั้งเรื่องเราจะได้เห็นความน่ารักสดใส มุกสุดฮาจากเพื่อนหน้าใหม่ มิตรภาพอันน่าประทับใจ และยังแฝงแง่คิดจากการผจญภัยในการทำเรื่องที่เป็นไปไม่ได้ให้เกิดขึ้นได้ เป็นอีกแอนิเมชั่นคุณภาพที่ไม่ควรพลาดครับ\n.\nMy Score : 9.0/10\n\n\nแก้ไขข้อความเมื่อ 26 มิถุนายน 2559 เวลา 23:50 น."}
