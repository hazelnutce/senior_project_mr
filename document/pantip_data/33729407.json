{"movie_name": "San Andreas", "text": "[Mini-Review] หนังเข้าใหม่ประจำสัปดาห์ : San Andreas มหาวินาศแผ่นดินแยก (ไม่สปอยล์)\n.\n“หนังออกแบบความย่อยยับจากรอยเลื่อนได้อย่างตระการตา และดึงเอาบทบาทการแสดงมาร่วมขับกล่อมได้อย่างลงตัวและลึกซึ้งกินใจ”\n.\nภาพยนตร์แอ็คชั่นระทึกขวัญ “San Andreas” เป็นการกลับมาร่วมงานกันระหว่างดเวย์น จอห์นสัน พร้อมด้วยผู้กำกับฯ แบรด เพย์ตัน และผู้อำนวยการสร้างฯ โบ ฟลินน์ หลังจากที่เคยร่วมงานกันในภาพยนตร์ที่ได้รับความนิยมทั่วโลก Journey 2: The Mysterious Island หลังจากเกิดเหตุการณ์ San Andreas ที่มีชื่อเสียงจนทำให้เกิดแผ่นดินไหวครั้งใหญ่ระดับ 9 ที่แคลิฟอร์เนีย นักบินเฮลิคอปเตอร์ผู้ค้นหาและช่วยชีวิต (จอห์นสัน) กับภรรยาที่ไม่ค่อยลงรอยกันต้องออกเดินทางจากลอสแองเจลิสไปจนถึงซานฟรานซิสโกด้วยกันเพื่อช่วยลูกสาวคนเดียวของพวกเขา แต่การเดินทางสู่ทางตอนเหนืออันโหดร้ายของพวกเขาเป็นเพียงจุดเริ่มต้นเท่านั้น พวกเขาคิดว่าเรื่องร้ายๆ ผ่านพ้นไปแล้ว …แต่มันเพิ่งเริ่มต้น (Cr.majorcineplex.com)\n.\nภาพยนตร์แนวภัยธรรมชาติที่ถ่ายทอดเรื่องราวภัยพิบัติครั้งใหญ่ รวมถึงบอกเล่าถึงการช่วยเหลือและรักษาไว้ของครอบครัวๆหนึ่งไปพร้อมๆกัน งานนี้ได้ Dwayne Johnson หรือเดอะร็อค มารับบทนักบินกู้ชีพ ผู้ต้องช่วยเหลือชีวิตของลูกสาวและรักษารอยเร้าที่เคยเกิดขึ้นในอดีต ตัวหนังใช้ความเป็นมืออาชีพและความสามารถของตัวละครบอกเล่าคาแรคเตอร์แต่ละตัวได้อย่างกระชับ อีกทั้งเผยถึงสภาพจิตใจและความเจ็บปวดที่เกิดขึ้น ทั้งในอดีตและความเลวร้ายจากภัยพิบัติในแต่ละช่วงได้อย่างยอดเยี่ยม ซึ่งเดอะร็อคและเหล่านักแสดงต่างสามารถบอกเล่าเรื่องราวเหล่านี้ได้อย่างดี แม้พล็อตเรื่องอาจไม่มีความแปลกใหม่และแตกต่างจากหนังประเภทเดียวกัน แต่หนังได้ออกแบบฉากวินาศสันตะโรได้อย่างปราณีตและชวนขนหัวลุก นอกจากความงดงามของโปรดักชั่นที่ยิ่งใหญ่อลังการรวมถึงการบทบาทการแสดงของเดอะร็อคแล้ว หนังยังใส่รายละเอียดถึงความหายนะที่ร้ายแรงกว่าภัยธรรมชาติ และสอดแทรกเทคนิควิธีการในการเอาชีวิตรอดจากภัยพิบัติต่างๆ ซึ่งเป็นการให้ความรู้ควบคู่กับความบันเทิงได้กลมกล่อมและยอดเยี่ยมเลยทีเดียว\n.\nMy Score : 8.0/10\n\n"}
