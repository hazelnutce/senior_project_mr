{"movie_name": "ตำนานสมเด็จพระนเรศวรมหาราช ตอนยุทธหัตถี", "text": "[Review] ตำนานสมเด็จพระนเรศวรมหาราช ภาค 5 ตอน ยุทธหัตถี (ไม่ Spoil)\n.\nภาพยนตร์เชิดชูเกียรติพระปรีชาสามารถของสมเด็จพระนเรศวรมหาราช ซึ่งในภาคนี้ใช้ชื่อว่า ยุทธหัตถี เป็นภาคสุดท้ายภาพยนตร์ชุดนี้ โดยเนื้อเรื่องในภาคนี้จะดำเนินต่อจากภาคก่อนๆ ซึ่งอยู่ในช่วงการขึ้นครองราชของสมเด็จพระนเรศวรมหาราชและมีเหตุการณ์ประวัติศาสตร์สำคัญ คือการทำยุทธหัตถีของสมเด็จพระนเรศฯกับพระมหาอุปราชเกิดขึ้น\n.\n.\n.\nเลื่อนกำหนดฉายมามานานสำหรับภาพยนตร์เรื่องนี้เนื่องด้วยหลายๆปัจจัย แต่กระนั้นแล้วกระแสตอบรับหลังหนังเข้าฉายค่อนข้างดีมาก ตัวหนังยังคงการเล่าเรื่องเหมือนภาคก่อนๆคือการถ่ายทอดเรื่องราวในเชิงประวัติศาสตร์ ซึ่งในภาคนี้เรื่องราวความรักของพ่อลูก สามีภรรยา และความรักต่อแผ่นดินบ้านเกิด ถูกถ่ายทอดได้อย่างลึกซึ้ง ประกอบกับจุดแข็งของเรื่องคือองค์ประกอบภายในฉาก ชุดเครื่องแต่งกายและบทพูดทำให้คนดูสามารถเข้าถึงเรื่องราวที่เกิดขึ้นในสมัยนั้นได้ง่ายยิ่งนัก ด้านสเปเชี่ยลเอฟเฟคเรื่องเสียงกระหึ่มได้ใจ แต่ซีจีหลายๆฉากยังขัดหูขัดใจอยู่\n.\n.\n.\nจุดสำคัญของเรื่องคือฉากการทำยุทธหัตถี ส่วนนี้ผมว่าใช้ได้อยู่ครับแม้ยังไม่ฮึกเหิมหรือตราตรึงเท่าไหร่ เนื่องด้วยการตัดต่อภาพภายในหนังที่ค่อนข้างห้วนและรวดเร็วไป ซึ่งอาจทำให้ผู้ชมเหวอๆงงๆช่วงจบในท้ายเรื่องก็เป็นได้ โดยรวมแล้วหากมองในมุมความบันเทิงอาจไม่ถึงเท่าไหร่แต่ถ้ามองการถ่ายทอดเรื่องราวที่เคยเกิดขึ้นในประวัติศาสตร์ชาติบ้านเรา ภาพยนตร์เรื่องนี้สามารถปลุกความรักชาติที่มีอยู่ในตัวคุณได้แน่นอนครับ\n.\nคะแนนส่วนตัวโดยผมเอง\nเนื้อเรื่อง, Creative : 8.0/10\nการแสดง, Emotional : 8.5/10\nCG : 5.0/10\nTotal : 7.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog ขอบคุณสำหรับการติดตามครับผม\n"}
