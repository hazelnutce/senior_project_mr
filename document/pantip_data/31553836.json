{"movie_name": "Old Boy : เปิดบัญชีแค้น", "text": "วันนี้มีโอกาสได้ดู Old boy หลังจากรอจนถึงวันพุธให้ค่าตั๋วหนังลดราคา เลยมาเล่าความรู้สึกตามประสาคนชอบดูหนังนะคะ\nไม่มีหลักการหรือวิเคราะห์อะไร\n\nตามอ่านจากกระทู้รีวิวอื่นเห็นว่าคะแนนเรื่องนี้ต่ำเตี้ยเรี่ยดินมาก\nแต่โดยส่วนตัว Old boy เป็นหนังขึ้นหิ้งในดวงใจอยู่แล้ว ยังไงก็จะไปดูค่ะ 555\nเคยดูเวอร์ชั่นต้นฉบับของเกาหลีมาก่อน ไม่ได้คาดหวังอะไรมากจากเวอร์ชั่นนี้... แต่กลับผิดคาด\nเราชอบเวอร์ชั่นนี้ในระดับนึงเลย ให้คะแนนเท่าๆ กับของเกาหลีในองค์รวม\nแต่ถ้าแยกทีละส่วนจะยังสู้ต้นฉบับไม่ได้ในแง่ของอารมณ์ความรู้สึก เกาหลีจะดาร์คกว่า มืดหม่นกว่า โดยเฉพาะตอนจบและจุดไคลแมกซ์เวอร์ชั่นเก่าจะสะเทือนใจและหดหู่สุดๆ อัดอั้นมากตอนความจริงเฉลย เวอร์ชั่นนี้จะสะใจ แต่ไม่สะเทือนใจเท่าไหร่ ประมาณว่า อ้าว เฉลยแล้วเหรอ ไม่กดดันเลย\n\nจบไม่เหมือนกันแต่ชอบทั้งสองเวอร์ชั่นเท่ากัน แอบเอียงมาทางเวอร์ชั่นฝรั่ง เพราะรู้สึกเหมือนเห็นตอนจบของตัวละครแต่ละตัวจริงๆ ของเกาหลีทำไว้แบบให้เก็บไปคิดหดหู่ต่อที่บ้าน\n[Spoil] คลิกเพื่อดูข้อความที่ซ่อนไว้\n\n\n\n\n\nส่วนเรื่องความแค้นของตัวร้ายต่างกัน เราชอบเวอร์ชั่นเกาหลีมากกว่าค่ะ ดูแล้วรู้สึกสงสารตัวร้ายมากๆ แต่เวอร์ชั่นนี้ตัวร้ายมันดูบ้าๆ โรคจิต =_=\n[Spoil] คลิกเพื่อดูข้อความที่ซ่อนไว้\n\n\nถ้าพูดถึงการดำเนินเรื่องเราชอบเวอร์ชั่นนี้มากกว่าค่ะ สนุก ลุ้นระทึก ชอบฉากพระเอกบู๊ แกสุดยอดมาก\nนางเอกน่ารัก พระเอกก็เท่ห์มาก\nแต่ความเห็นของแต่ละคนก็คงจะต่างกันไป เพราะเราชอบมาก แต่แฟน(ที่ไม่เคยดูต้นฉบับ)กลับหงุดหงิด\nเค้าบอกว่าอารมณ์ค้างๆ เหมือนยังพีคไม่สุด\n\nเอาเป็นว่าสำหรับเรา Old boy เวอร์ชั่นนี้ให้ 9/10 ค่ะ ชอบเป็นการส่วนตัว\n\nแก้ไขข้อความเมื่อ 22 มกราคม 2557 เวลา 22:50 น."}
