{"movie_name": "The Hobbit: The Battle of the Five Armies เดอะ ฮอบบิท: สงคราม 5 ทัพ", "text": "“The Hobbit” คือชื่อของหนังสือเล่มนั้น และมันได้กลายมาเป็น ‘The Hobbit: An Unexpected Journey (2012)’ ต่อเนื่องมาที่ ‘The Hobbit: The Desolation of Smaug (2013)’ และในปีนี้มันก็คงจะถึงเวลาของภาคจบอย่าง ‘The Hobbit: The Battle of the Five Armies’ เสียที ภาคนี้มีชื่อไทยอย่างเป็นทางการว่า “เดอะฮอบบิท สงคราม 5 ทัพ”\n\nเรื่องราวที่ต่อเนื่องจากภาคก่อนหน้าอย่างแทบจะทันที เริ่มเรื่องได้หวือหวาพอสมควร ก่อนจะเข้าช่วงเวลาการเดินอย่างเรียบนิ่งแต่งดงามอีกครั้ง\n\nแม้ว่าในภาคนี้จะมีจุดเด่นที่สงครามยักษ์ระหว่างมนุษย์หลายเผ่าพันธุ์ที่มีความต้องการอย่างเดียวกัน แต่หนังก็ยังคงมีจุดศูนย์กลางที่ตัว บิลโบ แบ็กกินส์ อย่างไม่หลุดประเด็น เมื่อเหล่าคนแคระได้พบเจอสมบัติที่ต้นดั้นด้นค้นหากันมา และภยันตรายอย่างเจ้ามังกรสม็อคถูกดับสิ้นลง ภัยอีกด้านหนึ่งกลับเป็นเรื่องภายในจิตใจของพวกเขาเอง ไม่ว่าจะเป็นชนกลุ่มใด ต่างก็มีความโลภเป็นของตัวเอง\n\nเช่นเดียวกับที่เราเคยได้พบว่า มังกรสม็อก็มีความโลภเฉกเช่นกัน\n\n\nต้องยอมรับว่า งานของ Peter Jackson นั้นโดดเด่นในด้านมุมกล้องและเทคนิคพิเศษจริงๆ แต่ภาคนี้กลับเพิ่มจุดเด่นที่การตัดต่อของภาพสงครามได้อย่างน่าตื่นตา หากสิ่งหนึ่งที่ยังไม่เคยเปลี่ยนแปลงไปเลย คือ การดำเนินเรื่องที่เรื่อยๆ ไม่เร่งเร้า ไม่มีผ่อนเร็วช้า และบทที่ไม่ซับซ้อนมากมาย อีกทั้งไม่บิ๊วให้รู้สึกอะไรมากมาย คนที่พักผ่อนมาไม่เพียงพอ (หรือแม้แต่เพียงพอก็ตาม) ก็อาจจะมีหาว มีสัปหงกได้ในบางที แต่หากคุณอดทนรออีกสักหน่อย ก็อาจจะได้พบว่า ฉากสงครามในพาร์ทหลังของหนังก็ดูสนุกอยู่ไม่น้อย\n\nโดยเฉพาะลีลาการรบแบบเทพๆ อย่างเลโกลัส\n\nThe Hobbit: The Battle of The Five Armies | http://bit.ly/1zTmCow\n"}
