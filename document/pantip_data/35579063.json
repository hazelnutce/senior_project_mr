{"movie_name": "แฟนเดย์..แฟนกันแค่วันเดียว", "text": "แฟนเดย์..แฟนกันแค่วันเดียว เล่าเรื่องราวของ เด่นชัย (ฉันทวิชช์ ธนะเสวี) เจ้าหน้าที่ไอที นิสัยโผงผาง พูดจาตรงไปตรงมา ไม่ไว้หน้าใคร ซึ่งโดยทั่วไปแล้วไม่ค่อยมีใครให้ความสนใจเด่นชัยมากนัก กระทั่งคนในบริษัทของเขาเองก็ยังจำชื่อเขาไม่ได้ นอกจากคนในแผนก\n\n\n\nเด่นชัยแอบชอบ นุ้ย (นิษฐา จิรยั่งยืน) เจ้าหน้าที่การตลาดของบริษัทมานานหลายปี ทั้งที่รู้อยู่ว่านุ้ยแอบมีความสัมพันธ์กับ ท๊อป (ธีรภัทร์ สัจจกุล) ประธานบริษัท ที่มีครอบครัวแล้ว\n\n\nนุ้ยคิดฆ่าตัวตายระหว่างทริปท่องเที่ยวญี่ปุ่นของบริษัท หลังจากพบว่า “แผนการระยะสั้น” อย่างการไปเที่ยวสองต่อสองกับท๊อปต้องพังลงไปเนื่องจากภรรยาและลูกของท๊อปตามมาที่ญี่ปุ่น แถม “แผนการระยะยาว” ที่ท๊อปบอกว่าจะหย่ากับภรรยาต้องถูกเลื่อนออกไปเพราะภรรยากำลังตั้งท้องลูกคนใหม่ (ซึ่งนุ้ยน่าจะเข้าใจดีว่าตัวเองถูกหลอก เพราะถ้าคิดจะเลิกกับภรรยาทำไมยังมีความสัมพันธ์กันจนท้องอีก)\n\n\n\nเด่นชัยที่คอยติดตามนุ้ย เข้าไปช่วยชีวิตเธอได้ทันเวลา แต่เธอจะสูญเสียความทรงจำใหม่ๆในชีวิตไปบางส่วน\n\n(นุ้ยเสียความทรงจำไปนานกว่า 3 ปี เพราะเธอไม่รู้จัก “ลุงตู่” นายกรัฐมนตรีคนปัจจุบันของไทย เพราะสมัยที่เธอจำได้นั้น ยังเป็นยุคสมัยก่อนการรัฐประหาร เมื่อปี พ.ศ. 2557)\n\n\n\nเด่นชัยจึงสวมรอยเป็นท๊อปเพื่อทำตัวเป็นคนรักของนุ้ยในช่วงเวลาหนึ่งวันที่เธอเสียความทรงจำ\n\n\n\n\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 9 กันยายน 2559 เวลา 21:55 น."}
