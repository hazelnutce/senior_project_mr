{"movie_name": "Hostel นรกรอชำแหละ", "text": "[Review] Hostel\nนรกรอชำแหละ\n\nHorror\n\nผู้กำกับ: Eli Roth\nดารานักแสดง:  Jay Hernandez\n                  Derek Richardson\n                  Barbara Nedeljakova\n\n\nช่วงน้องปลวกเมาท์มอยหนัง\n       วันนี้เรามาเมาท์มอยหนังเก่าที่สดใสสบายตาพาชื่นจิตต้อนรับฮาโลวีนที่จะถึงนี้กันดีกว่านะจ๊ะ\n     คะแนนของหนังเรื่องนี้ใน IMDb นั้นค่อนข้างน้อยพอสมควร ก็ไม่ทราบว่าเป็นเพราะเหตุผลอันใด ทำให้คะแนนออกมาได้ต่ำเตี้ยเรี่ยดินขนาดนั้น  แต่สำหรับน้องปลวกแล้วหนังเรื่องนี้เป็นอะไรที่ตอบโจทย์ความสนุกและสนองนี้ดตัวเองมากๆ\n     ถึงแม้เอฟเฟ็กต์ของหนังเรื่องนี้มีไม่เนียนอยู่บ้าง และช่วงต้นเรื่องจะออกแนวเอื่อยๆไปสักหน่อย แต่พอถึงฉากโหด เครื่องเริ่มติด มันทำให้ลืมจุดเสียของหนังไปหมดเลย ซึ่งความโหดของหนังเรื่องนี้ออกแนวคล้ายเรื่อง Saw อยู่บ้าง เลือดกระฉูด เนื้อกระจาย ซี๊ด!!.. เปรี๊ยวปาก แต่สำหรับน้องปลวกชอบเรื่องนี้มากกว่า Saw นะ ส่วนนักแสดงก็ถือว่าแสดงได้ดีพอสมควร ดูแล้วชวนให้ลุ้นนั่งกัดฟันเอาใจช่วย ยิ่งตอนจบเป็นอะไรที่สะใจมาก ดูแล้วฟินสุดๆ\n     ในวันฮาโลวีนที่จะถึงนี้ สำหรับใครที่ไม่มีแผนจะไปเที่ยวไหน อยากจะนั่งดูหนังชิลล์ๆอยู่กับบ้าน น้องปลวกขอแนะนำหนังเรื่องนี้นะจ๊ะ สนุกแซ่บเวอร์อย่าบอกใคร น้องปลวกสัมผัสได้\n\nคะแนนความชอบส่วนตัว: 8.5/10\n\nCR: IMDb - Hostel\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
