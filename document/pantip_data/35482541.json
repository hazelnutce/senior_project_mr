{"movie_name": "Alice Through the Looking Glass", "text": "Alice Through the Looking Glass\nDirector: James Bobin\n\nถึง Alice Through the Looking Glass จะเป็นหนังที่มีโปรดักชั่นและงานด้านภาพอลังการ แฟนตาซีและชวนตื่นตาตื่นใจ แต่ปัญหาสำคัญของหนังภาคนี้ก็คือ \"บท\" ที่วิธีการเล่าเรื่องราวการผจญภัยของอลิซในเมืองมหัศจรรย์นั้น ดู \"แถ\" ไปหน่อย\n\nจริงๆความพยายามในการหยิบเอาเรื่อง \"สิทธิสตรี\" มาเป็นประเด็นรอง (ในช่วงเปิดเรื่อง) ที่เอาเข้าจริงหนังก็ไม่ได้ขยายความไปมากกว่าเดิม ความพยายามจะโน้มน้าวให้ผู้ชมเชื่อว่าการที่ผู้หญิงเป็นกัปตันเรือเดินสมุทร หรือการที่อลิซจะกลายเป็นผู้หญิงหัวขบถแต่งตัว \"ประหลาด\" นั้นก็ไม่ได้ขับเน้นการหลีเร้นโลกความจริงสักเท่าไหร่\n\nเหตุการณ์เมนหลักในภาคนี้คือการที่แมด แฮตเตอร์ (จอห์นนี เด็ปป์) ตรอมใจเนื่องจากนึกถึงอดีตที่เขาต้องพลัดพรากจากครอบครัวของตัวเอง และหนทางเดียวที่จะช่วยเขาได้คือการ \"ย้อนเวลา\" กลับไปช่วยครอบครัวของแฮตเตอร์  คือการเดินทางไปหา \"เวลา\" (ซาชา บารอน โคเฮน) ผู้ครอบครองโครโนสเฟียร์อันเป็นกุญแจสำคัญในการเดินทางเปลี่ยนแปลงเวลา\n\nจริงๆพล็อตแนวท่องเวลา เปลี่ยนแปลงอดีตนั้น คอหนังไซไฟก็คงสนุกกับจุดนี้ได้ไม่ยาก แต่สิ่งที่บทหนังเขียนเรื่องราวอดีตของตัวละครหลายๆตัวนั้น เพื่อจะขยายปมและที่มาของตัวละคร ซึ่งเอาเข้าจริงพอเรามานั่งนึกตามหลังจากหนังจบแล้วก็ดูเป็นเหตุผลที่ดู \"ไม่เข้าท่า\" เช่นสาเหตุที่อิเรซเบธ (เฮเลนา บอนแฮม คาร์เตอร์) กลายเป็นราชินีหัวโต เป็นต้น\n\nในภาพรวม Alice Through the Looking Glass ไม่ใช่หนังที่เลวร้ายในระดับทนดูไม่ได้หรือต้องลุกออกจากโรงกลางคัน แต่ปัญหาของมันคือเรื่องของบทที่สะเทิ้นน้ำสะเทิ้นบก ออกทะเลห้วงมหรรณพไปไกล อารมณ์เดียวกับ Pirates of the Caribbean 4 On Stranger Tides ที่กู่ไม่กลับแล้ว .....\n\n#AliceThroughtheLookingGlass\n#PRETTYPLASALID\n\nชอบอ่านเรื่องราวเกี่ยวกับภาพยนตร์ คอนเสิร์ต ละครเวที พากิน พาเที่ยว ฝากตามมาเป็นเมาท์มอยพูดคุยกันครับ https://www.facebook.com/PrettyPlaSalid/\n"}
