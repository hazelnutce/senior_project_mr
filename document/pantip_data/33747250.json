{"movie_name": "Spy สปาย", "text": "[Mini-Review] หนังเข้าใหม่ประจำสัปดาห์ : Spy สปาย (ไม่สปอยล์)\n.\n“หนังบอกเล่าเรื่องราวของสายลับได้อย่างฮาจุกเสียด ทุกแก๊กที่ปล่อยช่างน่ารักแต่ก็แน่นหนักพอๆกับฉากแอคชั่นภายในเรื่อง”\n.\nจากผลงานเรื่องล่าสุดของผู้กำกับ พอล พีก (Bridesmaids , The Heat) ที่ลงมือทั้งกำกับและเขียนบทเอง เตรียมพบกับภาพยนตร์แอ็คชั่น-คอมเมดี้อย่างSpy ว่าด้วยเรื่องราวของซูซาน คูเปอร์ (เมลิสซา แม็คคาร์ธีย์) นักวิเคราะห์ CIA ผู้ถ่อมเนื้อถ่อมตนและได้แต่นั่งอยู่กับโต๊ะ เธอเป็นวีรสตรีที่ไม่มีใครกล่าวขวัญถึงเบื้องหลังภารกิจสุดอันตรายขององค์กรสายลับแห่งนี้ แต่เมื่อเพื่อนร่วมงานของเธอ (จู๊ด ลอว์) หายสาบสูญไปและสายลับระดับสูงอีกคนหนึ่ง (เจสัน สเตแธม) ก็ถูกเปิดเผยตัว เธอจึงอาสาปลอมตัวเข้าไปแทรกซึมในวงการนักค้าอาวุธซึ่งเต็มไปด้วยอันตรายและป้องกันไม่ให้หายนะระดับโลกเกิดขึ้น (Cr.majorcineplex.com)\n.\nภาพยนตร์แนวแอคชั่นคอมมาดี้ ที่ได้ดารามากมายมาร่วมสร้างสีสัน อาทิ Melissa McCarthy ,Jude Law และ Jason Statham อีกทั้งยังได้ Paul Feig ผู้กำกับคุณภาพที่เคยฝากผลงานแนวเดียวกันไว้อย่าง The Heat (2013) มาร่วมกำกับด้วย ตัวหนังบอกเล่าเรื่องราวผ่าน CIA สาวตุ้ยนุ้ยผู้น่ารัก ก่อนเดินเรื่องเข้าสู่ภารกิจและปฏิบัติการสุดอันตราย หนังให้กลิ่นอายการปฏิบัติภารกิจของสายลับได้อย่างดีเยี่ยม ทุกๆฉากแอคชั่นชวนระทึกและเน้นความเป็นมืออาชีพไม่แพ้ 007 เลยทีเดียว แต่นั่นก็ไม่ชวนซีเรียสหรือจริงจังเกินไป เพราะหนักได้ใส่แก๊กสุดโหดที่ชวนฮาท้องแข็งได้อย่างลงตัวและถูกจังหวะมากๆ ยิ่งเมื่อได้เนื้อเรื่องที่ยากจะคาดเดาได้ภายในเรื่อง นั่นทำให้ Spy ยิ่งเพิ่มความน่าค้นหา และพร้อมทำให้อะดรีนาลีนสูบฉีดรวมถึงเอ็นโดรฟินของผู้ชมหลั่งออกมาแบบต่อเนื่องกันเลยทีเดียว\n.\nMy Score : 8.5/10\n\n"}
