{"movie_name": "The Legend of Tarzan", "text": "The Legend of Tarzan (รีวิวไม่สปอยเนื้อหาสำคัญ)\n.\nตำนานทาร์ซานเวอร์ชั่นล่าสุดจากผู้สร้างแฮรี่พ็อตเตอร์ David Yates (Harry Potter and the Order of the Phoenix (2007), Harry Potter and the Half-Blood Prince (2009), Harry Potter and the Deathly Hallows: Part 1 (2010) และ Harry Potter and the Deathly Hallows: Part 2 (2011)) ที่มีรูปแบบการนำเสนอแตกต่างจากทุกเวอร์ชั่นก่อนหน้า อัดแน่นไปด้วยงานภาพที่ตระการตา และเนื้อหาที่จริงจังมากกว่าเดิม\n.\nทาร์ซานฉบับรีบู๊ทจากผู้กำกับแฮรี่พ็อตเตอร์ ที่ในเวอร์ชั่นนี้มีรูปแบบการนำเสนอเนื้อหาแตกต่างจากทุกฉบับที่เคยมีมา หนังนำเสนอเรื่องราวชีวิตของทาร์ซานในนาม จอห์น เคลย์ตันที่ 3 หรือท่านลอร์ด เกรย์สโตก ผู้สูงศักดิ์ที่มีเหตุจำต้องหวนคืนถิ่น โดยที่เขาไม่รู้ตัวว่าได้กลายเป็นส่วนหนึ่งในแผนสมคบคิดของกัปตันชาวเบลเยียม หนังนำเสนอเรื่องราวเหล่านี้โดยมีการแฟลชแบ็คย้อนเรื่องราวในอดีตเป็นระยะๆได้อย่างน่าสนใจ โดยใส่ประเด็นทางการเมืองด้านข้อพิพาทในคองโกและการค้ามนุษย์ลงไปด้วย ด้านงานภาพจัดได้ว่ายอดเยี่ยมมากทั้งภาพผืนป่ามุมสูงที่งดงามรวมถึงซาวด์ประกอบที่ไพเราะสดชื่นจับใจ การเคลื่อนไหวตามการปีนป่ายที่พลิ้วไหว และฉากต่อสู้และการสื่อสารผ่านนัยน์ตาที่ชวนระทึก ตัวละครหลักพระนางในเวอร์ชั่นนี้มีความสง่างามแถมมีหัวใจที่แข็งแกร่งมากๆ นอกจากนี้ยังได้ Samuel L. Jackson มารับบท George Washington Williams ตัวละครที่มีตัวตนอยู่จริง มาขับกล่อมอารมณ์และปล่อยความฮาอีกด้วย เรียกได้ว่าทาร์ซานเวอร์ชั่นนี้เป็นอีกหนึ่งการรีบู๊ทที่ยอดเยี่ยมจริงๆครับ\n.\nMy Score : 8.0/10\n\n\nแก้ไขข้อความเมื่อ 2 กรกฎาคม 2559 เวลา 23:38 น."}
