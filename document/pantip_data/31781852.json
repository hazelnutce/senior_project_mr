{"movie_name": "The Lego Movie", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nThe LEGO Movie : เดอะ เลโก้ มูฟวี่\n\nส่วนตัวแล้วผมไม่ใช่แฟนของเล่นชนิดนี้ ตอนเด็กๆจำได้ว่าของเล่นนำเข้าเลโก้นี่โครตแพง ตีลูกแก้ว เล่นแก้พวกหรือการ์ดยูกิคงสบายใจกว่าเยอะ 555+ หลังจากได้ชมภาพยนตร์เรื่องนี้แล้วมาดูคะแนนในเวปต่างๆผมค่อนข้างตกใจมาก แต่ก็ตามเนื้อผ้าเพราะไม่ใช่เรื่องง่ายเลยที่จะสร้างสรรค์ของเล่นธรรมดาๆให้เป็นภาพยนตร์ที่มีชีวิตชีวา สนุก และสร้างกระแสตอบรับได้อย่างล้นหลาม\n\nเทคนิคการถ่ายภาพภายในภาพยนตร์ถือเป็นจุดเด่นของเรื่องนี้เลย การใช้เทคนิคตัดภาพและ Stop Motion เป็นหนึ่งในเทคนิคที่ไม่ค่อยได้พบเห็นบ่อยนัก และบางส่วนภายในภาพเป็นการถ่ายจากชิ้นส่วนของเล่นจริงๆด้วย เหลือเพียงแค่การใช้ CG ในส่วนของสีหน้าและการขยับในบางฉากเท่านั้น แต่ถ้าหากขาดบทที่ฉลาดและความสนุกก็จะทำให้เทคนิคเหล่านี้เจ็บป่วยไป ซึ่งในภาพยนตร์เรื่องนี้สามารถตอบโจทย์ได้อย่างดีเยี่ยม โดยองค์ประกอบภายในฉากทั้งหมดจะเป็นเลโก้ทั้งหมด มีมุกตลกเรื่อยๆเลยส่วนใหญ่จะเป็นแนวเสียดสังคมกับตัวละครภาพยนตร์เรื่องอื่นเป็นหลัก อิอิ\n\nที่สำคัญการเล่าเรื่องดูมีมนขลังเอามากๆ เอกลักษณ์ความเป็นเลโก้ตั้งแต่คำพูด การต่อประกอบอาวุธ ยานพาหนะ โดยเป็นการแสดงถึงสัญลักษณ์การแสดงออกของความคิดสร้างสรรค์ (ทั้งในบทหนังและสิ่งที่ของเล่นชิ้นนี้ต้องการมอบให้ลูกค้า) รวมไปถึงเนื้อเรื่องตอนท้ายของเรื่องที่น่าประทับใจ ต้องยอมรับว่าผลงานการกำกับของ Phil Lord และ Christopher Miller นี่ไม่ธรรมดา ที่สร้างสามารถสร้างเลโก้และอนิเมชั่นเรื่องอื่นๆที่ผ่านมา จากหนังนอกสายตาให้เป็นคุณค่าที่ทุกคนคู่ควรและกล่าวถึงได้ครับ แฟนๆเลโก้คงถูกใจเรื่องนี้แน่นอน เด็กดูได้ ผู้ใหญ่ดูดี เป็นอีกหนึ่งเรื่องที่ไม่ควรพลาดครับผม\n\nคะแนน IMDb 15/03/14 : 8.4/10\n\nคะแนนส่วนตัวโดยผมเอง\nเนื้อเรื่อง, Creative : 9.5/10\nการแสดง, Emotional : -\nCG : 8.0/10\nTotal : 8.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
