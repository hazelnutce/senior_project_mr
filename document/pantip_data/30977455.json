{"movie_name": "JOBS สตีฟ จ๊อบส์ อัจฉริยะเปลี่ยนโลก", "text": "ด้วยพลังของหน้าหนังและบุคคล ทำให้หนังเรื่องนี้มีพลังในการดึงดูดคนที่จะแวะไปเยี่ยมชมประวัติของบุคคลที่ทรงพลังที่สุดในโลกอีกท่านหนึ่ง\n\nหากในแง่ภาพยนตร์แล้ว \"JOBS\" ถือเป็นหนังนำเสนอประวัติชีวิตอิงเรื่องจริงที่นำเสนอต่อตาผู้ชมอีกเรื่องหนึ่งที่ \"ล้มเหลว\" หนังดำเนินเรื่องอย่างราบเรียบ อารมณ์ร่วมที่น้อยมาก  การให้โฟกัสที่ตัวสตีฟมากเกินไปในทุกอริยาบททำให้หนังขาดมิติ  ตัวละครบางตัวที่มีส่วนสำคัญกับอารมณ์และชีวิตของสตีฟโผล่มาเผื่อ \"ให้มีให้ครบ\"  หนังมุ่งเน้นไปที่ความเก่งความเจ๋งของสตีฟมากเกินควรทั้งๆที่เนื้อหาตรงช่วงที่สตีฟล้มเหลว และกลับมาอย่างยิ่งใหญ่ได้. จะสามารถสร้างอารมณ์ร่วมลากคนจมดิ่งลงไปสู่ความล้มเหลวร่วมกับสตีฟและลุกขึ้นปรบมือให้กับการกลับมาอย่างยิ่งใหญ่. แต่หนังไม่ได้สนใจในจุดนั้น (The Pursuit of Happyness เป็นตัวอย่างที่ดี)\n\n\"JOBS หนังที่สร้างแรงบันดาลใจ ที่ไร้แรงบันดาลใจ\"\n\n\nอาจจะแรงไปซักนิดนะครับ แต่มุมมองนี้เป็นมุมมองจากผมเองล้วนๆ ขอบคุณที่เข้ามาอ่าน\nขอบคุณครับ\n"}
