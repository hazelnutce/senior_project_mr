{"movie_name": "Our kind of Traitor", "text": "Our kind of traitor - (6.5/10)\n______________________________\n.\n\"หนังสายลับที่ไม่มีอะไรในกอไผ่\"\n\n.\nเป็นหนังเรื่องล่าสุดของ Ewan McGregor ซึ่งก็ไม่ได้ช่วยอะไรให้แก่หนังเรื่องนี้เลย หนังมีนักแสดงมากฝีมืออยู่มากมายแต่กลับไม่สามารถที่จะช่วงรั้งเรื่องนี้ไว้ได้ บอกก่อนว่าหนังมีส่วนที่ดูสมจริงและลุ้นตามอยู่ บ้าง แต่ด้วยบทที่แสนจะคาดเดาได้ง่าย กับความสัมพันธ์ระหว่างตัวละครที่เบาบางมาก ทำให้หนังเรื่องนี้ไม่อาจไปถึงฝั่งฝันได้\n\n.\nหนังพยายามเล่าถึงมุมมองของประชาชนธรรมดาที่ต้องเข้าไปพัวพันกับแก็งค์มาเฟียรัสเซียจนเรื่องบานปลาย จนไม่อาจถอนตัวได้ ซึ่งหนังก็ใช้การตัดต่อได้ดี ทำให้เรารับรู้เหตุการณ์ในแบบประชาชนธรรมดาๆคนนึง แต่สิ่งนึงที่ดูค่อนข้างจะรำคาญ แต่เป็นเอกลักษณ์ของหนังเรื่องนี้คงจะเป็นมุมกล้อง ที่มักใช้เอฟเฟ็คแสง การถ่ายผ่านเงาสะท้อน อะไรต่างๆ ซึ่งมันทำให้บางฉากดูไม่รู้เรื่อง ซึ่งเข้าใจว่าหนังพยายามใช้มุมแนวๆนี้เพื่อให้เหมาะแก่มุมมองตัวละคร แต่ปริมาณที่ใช้มันมากเกินความจำเป็นจนอดรู้สึกรำคาญไม่ได้\n\n.\nบทที่ดำเนินเรื่องเป็นเส้นตรงดิ่ง แบบไม่มีอะไรในกอไผ่จริงๆ ตอนแรกก็เดาไปว่ามันอาจจะมีเหตุผล หรือเรื่องราวอะไรที่เป็นแรงจูงใจ แต่ปรากฎว่าหนังก็เฉลยแล้วปล่อยผ่านไปงั้น แล้วดำเนินเรื่องไปแบบทื่อๆแบบนั้นแหละ\n\n.\nหนังคงความเป็นหนังจารชนสายลับที่ดูสมจริงอยู่บ้างในเรื่อง รัฐบาล สังคม การปล่อยประละเลยของรัฐบาล ความยากลำบากในการดำเนินงาน แต่กระนั้นมันก็ยังไม่เพียงพอที่จะดึงหนังเรื่องนี้กลับขึ้นมาได้\n\n.\nเป็นหนังที่เน้นการทำงานแบบสายลับ คนที่คาดหวังแอคชั่นอาจจะต้องผิดหวัง แต่ถ้าหนังแนวนี้คิดว่า tinker tailor soldier spy นั้นเป็นตัวอย่างที่ดีเยี่ยมมากกว่ามาก\n.\n\nOur kind of traitor - 6.5/10\n‪#โต๊ะดราฟตัวนั้น‬\n\nหากชอบรีวิวของผม สามารถติดตามอ่านต่อได้ที่เพจเฟซบุ้ค : โต๊ะดราฟตัวนั้น\nhttps://www.facebook.com/โต๊ะดราฟตัวนั้น-239365489759379/\n"}
