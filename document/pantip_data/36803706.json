{"movie_name": "สาระแน เลิฟยู", "text": "เพิ่งเพลียจิตมาหยกๆกับหนังไทยเรื่อง  เน็ตไอดาย #เสียดายเงินตายเลยคุณ (ตายคาโรง)   ยัง  ยังไม่หนำใจ\n\nเจ็บแล้วไม่จำกับหนังไทย  สาระแนเลิฟยูววว เข้าฉายวันแรก ก็รีบกระดีดก้นออกไปดูกันเลยทีเดียว  โรงหนังเงียบเชียบร้างไร้ผู้คน  โอว โรงหรือโลงกันแน่   ... ข้าผิดเองละมั้งอ้ายที่ไม่ใช่กลุ่มเป้าหมายคนดู แต่กลับสะเออะเผือกเข้าไปดู  ชะรอยผู้อื่นจะรู้ทันว่าหนังห่วย มีแต่ข้าที่โง่ไปดูแต่เพียงผู้เดียว   ข้าได้แต่ร้องไห้ในใจว่า \" ฉันมาทำอะไรที่นี่...\"    ข้าไม่เคยดูสาระแนภาคก่อนๆเลย เข้าไปดูภาคนี้ส่วนหนึ่งเพราะ \"สามีแห่งใจ\" มาริโอ้ เมาเร่อ   ซึ่งก็หล่อทะลุจอ 4D ระทดระทวย   แต่ด้วยหนังมัน เอิ่ม ห้วยห่วย เห้ยเห่ยอ่ะนะ คุณสามีแห่งใจก็ช่วยอะไรไม่ได้   ...  หนังทั้งเรื่องตลกแค่ 2 ตอนเองมั้ง  นอกนั้นฝืดงงกับใจตัวเองว่าจะขำดีมั้ย จะหันหน้าไปถามใครก็ไม่ได้  มุกเห่ย มุกน่าเกลียดๆ เสื่อมและหื่น โชว์สรีระผู้หญิง   เนื่องจากข้าไม่เคยดูภาคก่อนๆอ่ะนะ  ก็ให้รู้สึกว่ารูปแบบหนังมันแปลกใหม่ดี ที่มีการแกล้งกันแบบสดๆ มีระเบิดตู้มต้าม มีสีสันการ์ตูนๆ มีไดโนเสาร์มาวิ่งด้วย    แต่ข้าว่าการเรียบเรียงหนังไม่ได้เรื่องเลย   น่าเบื่อทากๆเลยอ้าย  เป็นความสลดหดหู่ชอกช้ำระกำใจกับหนังไทยครั้งแล้วครั้งเล่า   นี่คุณรักคนไทยหรือเกลียดคนไทยที่ทำหนังแบบนี้มาเก็บเงินคนไทย\n\nเดี๋ยวอ้ายจะว่าข้าใจดำอคติบดบังใจไร้อารมณ์ขัน   ข้าขอบอกข้อดีของหนังเรื่องนี้ให้อ้ายพิจารณา\n1.ความหล่อ รอยยิ้มและเสียงหัวเราะของมาริโอ้  \n2.ความน่ารักของจียอน\n3.ความทะเล้นของนิกกี้\n4.ความหล่อของวิลลี่ (ที่พึงมองเห็นในอายุขนาดนี้)\n5.ความมุ้งมิ้งของไดโนเสาร์\n6.รูปแบบแปลกๆคัลท์ๆของหนัง\n\nนอกนั้น  ข้าเพลียเสนาหอย บอกตรงๆ  คุณเกลียดเราใช่มั้ยที่ทำหนังแบบนี้\n\nคะแนน   2/10\n\nป.ล.  อ้ายว่า้าควรจะไปดู ส้ม ภัค เสี่ยน หรือไม่   ใจคอไม่ค่อยดีเลย กลัวความเผือกของตัวเองจะนำพาสารร่างเข้าโรงหนังอีก\n\n\n"}
