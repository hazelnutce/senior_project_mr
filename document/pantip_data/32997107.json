{"movie_name": "The Hobbit: The Battle of The Five Armies (2014)", "text": "The Hobbit: The Battle of The Five Armies (2014) – เดอะ ฮอบบิท: สงคราม 5 ทัพ\n\nปิดฉากตำนานแห่งมิดเดิ้ลเอิร์ธได้อย่างงดงาม\n\nถือว่าเป็นภาคที่ฉากแอ็คชั่นเยอะสุดๆ เหมือนปล่อยของครั้งสุดท้าย ตั้งแต่เปิดเรื่องมาที่ต่อจากภาคที่แล้ว ที่ทิ้งท้ายไว้กับการสู้กับมังกร ลุ้นตั้งแต่ฉากแรก แบบไม่หายใจกันเลย ทั้งฉากรบ ฉากสู้กับมังกร โดยเฉพาะช่วงท้าย มันมากๆ งานภาพ งาน CG เนี๊ยบ สมจริง ฉากยกทัพ สถานที่ สุดยอดแห่งความอลังการ\n\nจากปกติที่เฉยๆ กับ The Lord of the Rings เพราะเนื้อหาค่อนข้างหนักไป สำหรับคนที่ไม่ใช่แฟนนิยายอย่างเรารู้สึกว่าดูยาก เลยชอบ The Hobbit มากกว่า และภาคนี้ ปูทางไปสู่ Lord of Rings ได้ดีมากๆ มีไอเท็มที่เกี่ยวพันกันเยอะ เดินเรื่องสนุก และลุ้นตลอดด้วยฉากแอ็คชั่นอลังการ ภาคนี้พีคสุดสำหรับเรา มันส์มาก ตั้งแต่นาทีแรกจนจบ นั่งเกร็งทั้งเรื่อง ปิดฉากอย่างสวยงาม\n\nยิ่งดูในโรง IMAX 3D ยิ่งฟินมาก เพราะงานภาพดูมีมิติค่อนข้างสมจริง (ที่นั่งตรงกลางดูแล้วเหมือนมังกรจะกินหัวเลยอ่ะ 555)\n\nนอกจากภาพสวยแล้ว เมคอัพ คอสตูม ของนักแสดง ยังเนี๊ยบเหมือนเดิม ที่ชอบมากก็ เลโกลัส หล่อ เท่มากๆ อีกคนคือ กาลาเดรียล ที่รับบทโดย Cate Blanchett ถึงจะออกมาน้อย แต่งดงาม ทรงพลังมากๆ\n\nแต่แอบรู้สึกว่า ภาคนี้บทของ บิลโบ แบ๊กกิ้นส์ โดนกลบไปเยอะเหมือนกัน ทั้งธอริน, แกนดาฟ, บาร์ด, ธรันดูอิล, เลโกลัส ผลัดกันมาแย่งซีน\n\nสรุป\n- ภาคนี้ฉากแอ็คชั่นเยอะมาก งานภาพสวย CG เนียน\n- ควรดูโรง IMAX 3D เพราะภาพสวย สมจริงมากๆ\n- ดูจบแล้วทำให้อยากกลับไปรื้อ The Lord of the Rings มาดูอีกรอบ\n- ถึงภาคนี้จะสั้นลง กระชับขึ้น ประมาณ 2 ชั่วโมงครึ่ง แต่หนังเรื่องนี้ยังยาวเหมือนเดิม (แนะนำให้เข้าห้องน้ำก่อน 555)\n- ชอบเพลง The Last Goodbye ตอน End credit มาก เข้ากับเนื้อเรื่อง และเพราะสุดๆ\n\nMy vote: 9/10\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 18 ธันวาคม 2557 เวลา 12:05 น."}
