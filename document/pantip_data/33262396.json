{"movie_name": "Dragon Blade ดาบมังกรฟัด", "text": "[Mini-Review] Dragon Blade : ดาบมังกรฟัด (No spoil)\n\nสองพันปีก่อน กองพลทหารลึกลับ ที่มีนัยน์ตาโตและจมูกโด่ง ร่อนเร่ไปตามเส้นทางสายไหม แต่งตัวด้วยเกราะและมีพู่แดงบนหมวก ทหารโรมันทัพนี้นำโดย แม่ทัพลูเชียส (จอห์น คูแซ็ค) เขาพาคนของเขาไปยังตะวันออกเพื่อปกป้องพูบลิอุส บุตรชายคนเล็กสุดของกงสุลแครสซัส จากพี่ชายที่ชั่วร้ายของเขาอย่าง ทีเบเรียส (เอเดรียน โบรดี้) ทีเบเรียสได้สังหารพ่อของเขาและทำให้พูบลิอุสตาบอด ลูเชียสหนีมาพร้อมกับพูบลิอุสและมุ่งหน้าไปทางตะวันออก กองทัพนี้มีอาวุธและกลยุทธในการรบที่คนบนแผ่นดินจีนไม่เคยเห็นมาก่อน (Cr.majorcineplex.com)\n\nภาพยนตร์ผลงานเรื่องล่าสุดของ เฉินหลง หรือ Jackie Chan ด้วยทุนสร้างสูงที่สุดที่เคยมีมาในการสร้างภาพยนตร์จีนถึง 65 ล้านดอลลาร์สหรัฐ และได้นักแสดงนำ Si Won Choi จากฝั่งเอเชียร่วมกับ John Cusack และ Adrien Brody สองนักแสดงนำชายจากฝั่งฮอลลีวูด โดยในภาพยนตร์เรื่องนี้ เฉินหลงได้ทำหน้าที่เป็นผู้อำนวยการสร้าง และกำกับฉากแอ็คชั่นอีกด้วย ตัวหนังอิงเรื่องราวที่เกิดขึ้นจริงในประวัติศาสตร์ในยุคสมัยราชวงศ์ฮั่นและจักรวรรดิโรมัน ซึ่งหนังนำเสนอได้กระชับ ฉับไว ด้วยฝีมือการกำกับคิวบู๊ของเฉินหลงที่ไม่ได้โรยราไปตามอายุ ทำให้ฉากต่อสู้ทั้งแบบมือเปล่าและใช้ศาสตราวุธยังทำได้ดีและชวนลุ้นระทึก รูปแบบการบอกเล่าเหตุการณ์หรือที่มาที่ไปของตัวละครในบางช่วง ค่อนข้างห้วนและไม่สามารถนำพาผู้ชมเข้าไปสัมผัสกับเบื้องลึกในจิตใจของตัวละครได้มากนัก แต่กระนั้นแล้วฉากยุทธหัตถีในช่วงท้ายเรื่องมีความยิ่งใหญ่และอลังการงานสร้างมากๆ ความหลากหลายของชนชาติและศาสตร์การต่อสู้ที่เป็นเอกลักษณ์ของชนชาตินั้นๆ ถูกขับกล่อมออกมาชวนตื่นตาและงดงามคุ้มค่ากับทุนสร้างจริงๆ\n\nMy Score : 7.5/10\n\n"}
