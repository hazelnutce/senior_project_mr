{"movie_name": "Edge of Tomorrow", "text": "Edge of Tomorrow ดัดแปลงไอเดียมาจาก All You Need Is Kill นิยายภาพของ Hiroshi Sakurazaka ที่เหมือนเป็นการรวมไอเดียระหว่าง Groundhog Day กับหนังสงครามอย่าง Saving Private Ryan\n\n\nหนังเล่าเรื่องของ William Cage (Tom Cruise) นายทหารระดับสูงของฝ่ายประชาสัมพันธ์กองทัพ ที่ไปงัดข้อกับนายพล Brigham (Brendan Gleeson) จนถูกส่งตัวไปรบในฐานะ “ทหารหนีทัพ” เพื่อร่วมรบในศึกครั้งใหญ่ที่ฝ่ายมนุษย์จะยกทัพบุก Alien ที่ยึดครองทวีปยุโรปอยู่\n\n\nแค่ลงเหยียบพื้นไม่กี่นาที Cage ก็ถูกฆ่า แต่โชคยังดีที่เลือดของ Alpha ได้ไหลเข้าไปในตัวของ Cage นั่นทำให้เขาย้อนเวลากลับมาได้ 1 วันก่อนที่เขาจะถูกฆ่าตาย\n\n\n\nเพื่อความเข้าใจ ขออธิบายโดยคร่าวๆก่อนดังนี้ครับ\n\n\nAlien ที่มาบุกโลกครั้งนี้เปรียบเสมือนสัตว์เซล์เดียว โดยมี 3 องค์ประกอบสำคัญคือ\n\n1.) Omega คือสมองส่วนกลางที่ทำหน้าที่ควบคุม\n\n2.) Alpha คือระบบประสาทที่ควบคุมกองทัพ\n\n3.) Mimic คือแขนขา ที่ทำหน้าที่เหมือนทหารเลวในสมรภูมิ\n\n"}
