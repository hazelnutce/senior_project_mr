{"movie_name": "Gods of Egypt สงครามเทวดา", "text": "[Mini-Review] Gods of Egypt สงครามเทวดา (ไม่สปอยเนื้อหาสำคัญ)\n.\nภาพยนตร์แฟนตาซีบอกเล่าตำนานเทพเจ้าอียิปต์ที่ใช้ทุนสร้างไปกว่า 150 ล้านเหรียญสหรัฐ กำกับภาพยนตร์โดย Alex Proyas (Dark City (1998), I, Robot (2004), Knowing (2009)) เรื่องราวของ เทพเซต (เทพแห่งทะเลทราย) ที่ได้ขึ้นครองบัลลังก์และปกครองผืนแผ่นดินแถบลุ่มแม่น้ำไนล์ด้วยกลิ่นอายคาวเลือด จึงทำให้ เทพฮอรัส (เทพแห่งท้องฟ้า) ต้องร่วมมือกับมนุษย์หนุ่มนามว่า เบค เข้ารับการทดสอบความกล้าหาญและจิตวิญญาณ เพื่อเผชิญหน้ากับกองทัพปีศาจและโค่นล้มเทพเซต แม้พล็อตเรื่องหลักของหนังมีความเรียบง่ายแต่หนังกลับสามารถดึงความตื่นตาตื่นใจจากผู้ชมอยู่ได้ตลอดทั้งเรื่อง ด้วยงานโปรดักชั่นสุดอลังการที่สามารถเนรมิตความยิ่งใหญ่ของฉากทั้งพื้นหลัง อสูรกาย และฉากการต่อสู้ ที่สามารถขับกล่อมได้อย่างลงตัวผ่าน CGI และงานออกแบบเครื่องแต่งกาย ยิ่งเมื่อได้บทบาทการแสดงสุดเข้มข้นโดยเฉพาะบทเทพนักรบสุดเหี้ยมอย่าง Gerard Butler ยิ่งทำให้สามารถมองข้ามจุดด้อยด้านบทข้างต้นไปได้เลย เป็นอีกภาพยนตร์แนวเทพนิยายแฟนตาซีที่มีความงดงาม สามารถถ่ายทอดความยิ่งใหญ่ได้ชวนติดตามและอลังการงานสร้างจริงๆ\n.\nMy Score : 8.0/10\n\n\nแก้ไขข้อความเมื่อ 28 กุมภาพันธ์ 2559 เวลา 08:18 น."}
