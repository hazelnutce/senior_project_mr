{"movie_name": "Exposed (2016)", "text": "Exposed ยิ่งแค้น ยิ่งไว (2106)\nผู้กำกับ : ดีแคลน เดล\nนักแสดงนำ : คีอานู รีฟส์, อานา เดอ อาร์มาส์, คริสโตเฟอร์ แม็คโดนัลด์, บิ๊ก แดดดี้ เคน, ลอว์ร่า โกเมซ\nประเภทของภาพยนตร์ : อาชญากรรม/สืบสวน/ดราม่า\n\nตัวหนังเล่นกับกลไกทางจิตวิทยาของมนุษย์ พยายามเอาเนื้อหาทางศาสนามาใช้\nแต่กลายเป็นว่าหนังแทบไม่สามารถสื่ออะไรได้เลย เนื้อเรื่องแทบไม่มีความเกี่ยวข้องกัน\nและมากเกินความจำเป็น ยิ่งดูยิ่งอึดอัด น่าเบื่อ ชวนปวดหัวสุด\n\nเรื่องย่อ Exposed ยิ่งแค้น ยิ่งไว\nเป็นเรื่องราวของหญิงสาวชาวลาติน (อานา เดอ อาร์มาส์) ที่ได้พบกับสิ่งแปลกประหลาดสุดอัศจรรย์ที่ตัวเองได้พบเห็น\nและในเวลาเดียวกันได้เกิดเหตุฆาตกรรมขึ้นกับคู่หูของตำรวจนักสืบ (คีอานู รีฟส์) ซึ่งนำพาไปสู่การสืบสวนครั้งสำคัญเพื่อตามหาฆาตกร\n\nเรื่องนี้จริงๆ แล้วไม่อยู่ในแผนที่จะไปดูเลย แต่พอดีได้บัตรฟรีมาเลยได้ไปดูมาเมื่อวานนี้ (27 ม.ค. 59)\nเห็น Trailer ผ่านตาแวบๆ เลยกดดูมา ส่วนตัวชอบหนังอาชญากรรมสืบสวนสอบสวนอยู่แล้ว จาก Trailer ดูเหมือนจะน่าสนใจดี\n\nตลอดระยะเวลาที่ดู ตัวหนังทำออกมาได้น่าอึดอัดชวนปวดหัวมากๆ การสืบสวนที่ดูไม่มีความเป็นมืออาชีพใดๆ ในการสืบสวนเลย\nไม่มีทีมงาน ไม่มีแผนการ อยากทำอะไรก็ทำ บางอย่างไม่มีความจำเป็นก็ทำ เรียกว่าตัดเนื้อหาการสืบสวนออกไปยังได้เลย\nมีแต่ดราม่า ดราม่าจริงๆ เอะอะก็ดราม่า ซึ่งเป็นดราม่าที่ไม่ได้เกี่ยวอะไรกับตัวหนังเลยสำหรับพ่อนักสืบ\nหนังเรื่องนี้ใช้นักแสดงเกินความจำเป็นด้วยซ้ำ เนื้อหาหลักๆ และดราม่าที่น่าสนใจจะไปอยู่ทางนางเอกสาวซะแทบทั้งหมด\n\nเอาจริงๆ หนังเรื่องนี้ตัดทิ้งไปซะครึ่งเรื่องก็ยังดูรู้เรื่อง และใกล้ๆ จบสามารถเดาทุกอย่างได้ทันที\nแม้จะพยายามปูเรื่องมาให้งงและไม่เข้าใจอะไรเลยมาตลอดเวลาก็ตาม\n\nส่วนตัวถ้าเสียเงินไปดูเรื่องนี้คงรู้สึกไม่คุ้มค่า ยังหาความสนุกจากหนังไม่ได้\nแต่ชอบความที่ตัวหนังเล่นกับกลไกทางจิตวิทยา เสียดายที่ดึงอะไรออกมาจากมันไม่ได้เลย\n\nให้ 3/10 พอครับสำหรับผม\n\nแก้ไขข้อความเมื่อ 28 มกราคม 2559 เวลา 10:11 น."}
