{"movie_name": "Sully", "text": "แค่เห็นชื่อ ปู่คลินท์ อีสต์วู้ด กำกับ   บวกกับ ทอม แฮงค์ แสดงนำ  ก็ไม่ต้องสนใจอะไรอย่างอื่นละครับ  ตีตั๋วเข้าไปดูก่อนได้เลยด้วยซ้ำไป   ยิ่งเป็นหนังที่สร้างจากเรื่องจริง ยิ่งน่าสนใจว่า ปู่คลินท์ จะเอาเรื่องที่คนรู้ผลลัพธ์หมดทุกอย่างแล้วแบบนี้ให้รู้สึกสนุกและน่าสนใจได้อย่างไร\n\nพอดูจนจบก็รู้สึกได้ชัดเจนว่า  เป็นหนังที่รู้สึก เรียบง่าย ดูได้แบบสบายๆ  ไม่มีฉากให้ต้องรู้สึกว่าต้องลุ้นอะไร   เพราะหนังไม่ได้ไปเน้นที่จังหวะเอาเครื่องบินลงแม่น้ำ    แต่เป็นประเด็นต่อจากนั้นมากกว่า ว่า กัปตัน ซัลลี่ ที่หลายๆคนเรียกว่า ฮีโร่ นั้น  แต่กับทางสังคมและบางสื่อ กลับมองว่า  สิ่งที่กัปตันทำนั้น  ถูกต้องแล้วเหรอ ทางอื่นที่ปลอดภัยกว่าไม่มีเหรอ  ทำนองนั้น\n\nเพราะงั้นหนังจะเล่ามุมมองจากกัปตันทั้งก่อนและหลังพบเจอเหตุการณ์ดังกล่าว ถึงแม้หนังจะดูเรียบง่ายแบบนี้  แต่ก็รู้สึกได้ถึงความละเมียดละไมของงานภาพและฉากต่างๆที่ถ่ายทำออกมาได้ดี   หลายๆฉากเหมือนไม่มีอะไร แต่ก็สื่ออารมณ์ของตัวละครออกมาได้ดี  \n\nส่วนตัวเชื่อว่า ปู่คลินท์ ตั้งใจทำให้หนังไม่มีฉากที่หวือหวา หรือแอ๊คขั่นที่บีบเค้นอารมณ์   ก็เพื่อให้คนดูรู้สึกผ่อนคลายและเสพความเรียบง่ายที่สวยงามที่แฝงมาในเหตุการณ์ร้ายๆอันนี้นี่แหละ\n\nส่วน ทอม แฮงค์ พี่แกก็ยังคงแสดงได้ดีมากตามเคย   แสดงเป็นใครก็เชื่อไปตามนั้นเหมือนเดิมจริงๆ   คือดูแล้วก็เชื่อว่าแกเป็นกัปตันเครื่องบินเลยนะ  เป็นซัลลี่ นี่แหละ  บางฉากนี้เรียกน้ำตาได้เลยนะ  แสดงโคตรดี\n\nโดยสรุป ใครอยากหาหนังที่ดูแล้วฟิลกู้ด  ดูสบายแบบเรียบง่ายและละเมียดละไม แฝงความหมายดีๆ เพิ่มพลังด้านบวก  เรื่องนี้ก็ไม่ควรพลาดนะ เป็นอีกเรื่องที่ถือว่า  หนังดีเลยแหละ     แต่ถ้าใครอยากหาหนังที่ระทึก ดราม่าหนักๆแล้วไปลุ้นมันตอนท้าย ไรแนวๆนั้น  เรื่องนี้ไม่ใช่นะจ๊ะ\n\nปล. ต่อไป ทอม แฮงค์ จะไปขับอะไรอีก  ฮ่าๆ\n\n"}
