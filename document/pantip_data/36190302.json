{"movie_name": "A Dog's Purpose", "text": "รีวิว : A Dog's Purpose\nหนังบ้าอะไรเนี่ย ทำน้ำตาไหลตั้งหลายรอบ\n[**No Spoil เนื้อหาสำคัญ]\n\nไม่ได้อินกับหนังจนน้ำตาไหลมานานมากแล้ว\nแต่มาแพ้ให้เรื่องนี้จริงๆ มาตั้ง 3-4 ครั้ง\n\nหนังดำเนินเรื่องในมุมมองการใช้ชีวิตของหมาตัวนึง\nที่สามารถจดจำเรื่องราวในทุกๆชาติที่มันเกิดได้\nและมันก็ตั้งคำถามกับตัวเองทุกครั้ง\nว่า.. \"ชีวิตนึงเกิดมาทำไม\"\n\nหนังถ่ายทอดอารมณ์\nความรู้สึกนึกคิดของน้องหมาได้ดีมากๆ\nถึงแม้ไม่รู้ว่ามันถูกต้องแบบที่หมาคิดจริงๆไหม\n#ก็เราไม่เคยเป็นหมา #เราแค่ปากหมา\nแต่ก็ดูแล้วรู้สึกอินไปกับมันจริงๆ\n\nในเรื่องนี้ใช้นักแสดงหมาหลายตัว\nเพราะว่าเกิดหลายชาติ หลายชีวิต\nนั่งดูแล้วชวนยิ้มได้ตลอดเวลา ยิ้มจนปวดแก้ม\nไปกับพฤติกรรมน่ารักๆของมัน\n\n\nหนังไม่ยาวมาก 105 นาที แต่ดูแล้วรู้สึกอิ่มสุดๆ\n#กินป๊อปคอร์นไปด้วย #ไม่ใช่!!\n\nอารมณ์เรื่องนี้โทน Feel Good มากๆ\nแต่ก็มีอารมณ์อื่นๆมาผสมได้กลมกล่อม\nเหมาะกับคนทุกเพศทุกวัย\nโดยเฉพาะคนที่รักสัตว์ยิ่งอยากให้ดูจริงๆ\n\nส่วนตัวไม่มีจุดไหนในหนัง\nที่รู้สึกว่าเป็นช่องโหว่ หรือไม่เมคเซนส์เลย\nไม่ค่อยทิ้งปมอะไรไว้ให้คาใจ\n\nสรุปว่า.. ชอบมากๆ มากที่สุด\nอยากดูซ้ำอีกเรื่องแล้ว #LOGANก็ยังไม่ซ้ำ  \n\nแนะนำให้ดูครับ หนังไม่เพียงแต่\nถ่ายทอดการใช้ชีวิตของหมาตัวนึง\nแต่มันทำให้มนุษย์แบบเราได้เรียนรู้\nและฉุกคิดไปกับมันด้วยว่า\n\"เราเกิดมาเพื่ออะไร\"\n\nเรื่องนี่แนะนำว่าไม่ต้องดูตัวอย่างหนังไปก่อน\nจะอินกับหนังมากกว่า แต่ดูไปก็ไม่เสียหายครับ\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n.\n.\n.\n\nมีข่าวว่าเรื่องนี้ มีประเด็นเรื่องทรมานสัตว์ ซึ่งผมได้ลองไปหาคลิป Video ดังกล่าวดูแล้วว่า..\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\n\n\n\n\n\n\n\n\nแก้ไขข้อความเมื่อ 8 มีนาคม เวลา 00:27 น."}
