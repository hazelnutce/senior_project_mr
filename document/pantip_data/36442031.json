{"movie_name": "KING ARTHUR : LEGEND OF THE SWORD", "text": "#KingArthur #เตือนเตรียมใจก่อนไปดู #คิงอาเธอร์\n\n1. ถือว่าสนุก ดีกว่าที่คิด ตอนแรกนึกว่าจะท่าดีทีเหลวซะแล้ว\n\n2. เป็นการตีความใหม่ คล้ายๆกับเรื่อง huntman แต่ส่วนตัวคิดว่าดิบและมันส์กว่านะ\n\n3. แอ็คชั่นแรงใช้ได้เลย แต่บรรยากาศไปทาง x men ซะมากกว่าแฮะ\n\n4. มุมกล้อง การถ่ายทำสไตล์แฮนด์ฟรี คล้ายๆ Jason Bourne นิดๆ ถือว่าเท่ดีครับ ไม่เวียนหัวเท่าไหร่\n\n5. การเล่าเรื่องการสร้างกราฟฟิค สไตล์แฟนตาซีประมาณ Lord of the Ring เวอร์ชั่นที่ไม่เอื่อยเรื่อยเปื่อยนะ (ไม่หลับเหมือนเรื่องนั้น)\n\n6. เพลงประกอบ ผมชอบมากเลยครับ ไม่โบราณๆแบบหนังแฟนตาซี แต่กลิ่นอายคล้าย Madmax + Wonderwomen มีความเป็นร็อก+ออเคสตร้าที่ลงตัวมากครับ ทำให้หนังทันสมัยสุดๆ\n\n7. บางฉากค่อนข้างเร็วมากๆ อย่างตอนเด็กจนโต เล่าเร่งสปีดจบใน 5 นาที ก็มันส์ดีนะ แต่บางทีก็ดูไม่รู้เรื่อง ด้วยความเร็วก็ใช่ บางครั้งเรื่องก็กั๊กทีเด็ดไว้เฉลยทีหลังก็มี ดังนั้นอย่าแปลกใจว่าเอ๊ะเราเบลอๆช่วงไหนเหรอ เหมือนเนื้อเรื่องโดดข้ามไปบางช่วงชอบกล\n\n8. ดารา พระเอกใช้บุคลิคคล้ายหัวหน้าแก๊งค์ซิ่งจาก series : son of anachy แบบเต็มๆ แต่ถือว่าเป็นข้อดีนะ ทำให้อาเธอร์เวอร์ชั่นนี้ bad boy มากๆ ส่วนจู้ดลอว์ เล่นดี อารมณ์อย่างกะเล่นหนังดราม่าออสการ์ขนาดนั้นเลย\n\n9. เรื่องจบสมบูรณ์นะครับ ไม่มีคาใจใดๆ ไม่ต้องห่วง อ้อ...ไม่มีฉากแถมท้าย end cradit แต่ถามว่าจะต่อภาค 2 ได้ไหม แน่นอนครับ แอบทิ้งติ่งไว้นิดๆแล้ว\n\n10. สรุป ถือว่าตีความใหม่ได้สมบูรณ์ดีแทบทุกด้าน แต่ทำไมไม่รู้ ดูจบคือรู้ว่ามันควรจะมันส์ แต่ทำไมอารมณ์มันอึนๆ ไม่สุดๆแฮะ แต่ก็ยังแนะนำว่าดูมันส์ ไม่เสียดายตังค์ครับ\n\n#มะพร้าวห้าว #OohCocoNUT\n\nสงสัยหรืออยากพูดคุยทักทาย เจอะกันได้ที่นี่เลยครับ\n[Spoil] คลิกเพื่อดูข้อความที่ซ่อนไว้\n\n\n\n\n"}
