{"movie_name": "Pitch Perfect 2", "text": "[Mini-Review] หนังเข้าใหม่ประจำสัปดาห์ : Pitch Perfect 2 ชมรมเสียงใส ถือไมค์ตามฝัน 2 (ไม่สปอยล์)\n.\n“หนังใช้คอมมาดี้สุดป่วงของสาวๆ บอกเล่าเรื่องราวผ่านดนตรีแนวอะแคพเพลล่าได้อย่างน่ารักและอิ่มเอมใจ การพิสูจน์ความเป็นทีมในภาคใหม่ยิ่งชวนประทับใจ ไม่แพ้ความไพเราะของอะแคพเพลล่าที่ผู้ชมได้รับฟัง”\n.\nภาคต่อของภาพยนตร์มิวสิเคิล คอมเมดี้ที่สร้างเสียงฮือฮามาแล้วเมื่อปี 2012 กลับมาอีกครั้งกับกลุ่มนักร้องเพลงสุดพลังอย่าง The Barden Bellas ที่เป้าหมายของพวกเธอนั้นยิ่งใหญ่กว่าเดิม! เพื่อกู้สถานะและสิทธิ์ในการแสดงคืนมา ถึงเวลาแล้วกับการแสดงความสามารถให้ \"ระดับโลก\" เห็นในการประกวดร้องเพลงนานาชาติที่กลุ่มนักร้องของอเมริกันชนไม่เคยชนะ! ครั้งนี้กลุ่มนักร้อง The Bellas ยิ่งมุ่งมั่นมากกว่าที่เคยเพื่อพิสูจน์ว่า แก๊งสาวอเมริกันที่คุณว่าสุดแสนธรรมดา พวกเธอจะคว้าโลกมาสยบใต้เท้าให้ดู! (Cr.majorcineplex.com)\n.\nภาคต่อของแก๊งสาวสุดซ่าส์ล่าฝันที่กระแสตอบรับแรงมากในอเมริกา ที่ไม่จำเป็นต้องดูภาคแรกก็สามารถเข้าถึงเนื้อหาในภาคนี้ได้ โดยภาคนี้กำกับภาพยนตร์โดย Elizabeth Banks ซึ่งฝีมือการกำกับของผู้กำกับสาวรายนี้ก็ยิ่งทำให้เข้าถึงสังคมของผู้หญิง และสามารถเข้าถึงตัวละครในภาพยนตร์เรื่องนี้มากยิ่งขึ้นด้วย ตัวหนังได้เพิ่มเรื่องราวสุดท้าทายให้กับตัวละครในเรื่องด้วยการกู้หน้าจากความผิดพลาด การเพิ่มเรื่องราวของตัวละครน้องใหม่ และการรักษาความเป็นทีมผ่านการขับร้องอะแคพเพลล่าได้อย่างลึกซึ้งกินใจ และปล่อยมุกสุดฮาทั้งการเสียดสีเพศ อเมริกา และวงการดนตรีรวมถึงความน่ารักของสาวๆที่ชวนอมยิ้มตลอดทั้งเรื่อง เรียกได้ว่าได้รับความบันเทิงจากคอมมาดี้และบทเพลงเพราะๆอย่างอิ่มเอมใจ แฟนคลับสาวๆกลุ่มนี้จากภาคแรกและคอดนตรีแนวอะแคพเพลล่าห้ามพลาดด้วยประการทั้งปวงครับ\n.\nMy Score : 8.0/10\n\n"}
