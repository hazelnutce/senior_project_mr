{"movie_name": "The Secret Life of Walter Mitty", "text": "The Secret Life of Walter Mitty : ชีวิตอัศจรรย์ ความฝัน ความจริง\n\n     สารภาพว่าแอบคลางแคลงใจนิดๆ ตอนเห็นหน้าหนังเรื่องนี้ครั้งแรก เพราะมันดูธรรมดามากถึงมากที่สุด\nแม้จะมีฉากโชว์ความตื่นเต้นนิดหน่อยในเทรลเลอร์แต่ก็ยังดูไม่มีอะไรน่าสนใจ พล็อตเรื่องก็ธรรมดาดาราก็ไม่ดึงดูด\nและที่ผ่านมาหนังที่ป๋าเบน สตีลเลอร์แสดงนำ ก็ไม่ใช่แนวที่ชอบซักเท่าไหร่ด้วย\n\n      แต่เมื่อดูจบ ณ ตอนนี้ ขอยกให้เป็นหนังเรื่องที่ชอบมากที่สุดของปี 2557 (เพราะเพิ่งดูไปเรื่องเดียว ตึ่ง โป๊ะ!)\nเอาจริงๆ คิดว่าเรื่องนี้ไม่ได้ดีสุดๆขนาดอยู่ในหมวดหนังที่ทุกคนต้องดู เพียงแต่สำหรับคนที่ต้องการแรงบันดาลใจให้กับชีวิต\nในการเริ่มต้นปีใหม่ หนังเรื่องนี้ก็ถือว่าจัดอยู่ในหมวดหนังที่ควรดูและควรดูในโรงหนัง\n\nเนื้อเรื่องโดยย่อ ใครดูแล้วข้ามส่วนนี้ไปโลด\n[Spoil] คลิกเพื่อดูข้อความที่ซ่อนไว้\n\n\n\n\n\n     ถ้าอ่านแค่เรื่องย่อก็อย่างที่บอกไปตอนแรกว่าโคตรธรรมดา แต่การทำหนังพล็อตธรรมดาให้ออกมาไม่ธรรมดานี่แหละ\nที่เป็นตัวพิสูจน์ฝีมือของทีมงานและทีมงานเรื่องนี้สอบผ่านแบบสบายๆ\n\n     โดยรวม เรื่องนี้เป็นหนัง Feel Good  เหมาะกับทุกเพศทุกวัย ดูง่าย สบายตา สบายใจและสบายหัว\n(แต่ไม่สบายกระเป๋าเท่าไหร่นะฮะเมเจอร์) คือจะดูแบบชิวๆไม่คิดมากก็สนุกได้ แต่ถ้าชอบคิดเยอะ\nหนังก็แฝงอะไรไว้ให้คิดต่อได้อย่างสนุกดี โดยอีกจุดเด่นที่ไม่ชมไม่ได้ คืองานภาพวิวทิวทัศน์ที่สวย\nโปร่ง โล่ง ง่าย สบายตา เชื้อเชิญให้น่าเก็บเงินออกท่องโลกยิ่งนัก\n\nMini Review จบเพียงเท่านี้ หลังจากนี้เป็นการพูดคุยที่เปิดเผยเนื้อหาสำคัญ (Spoil) นะครับ\n\nปล. ขอฝาก Fanpage ด้วยนะครับ เพิ่งสร้างสดๆร้อนๆ รีวิวหนังบ้าง เขียนเรื่องนู้นเรื่องนี้บ้าง\nเป็นเพจเพลินๆ เวิ่นเว้อ เพ้อเจ้อ ผ่อนคลาย เป็นยาระบายอ่อนๆแจ้\n  http://www.facebook.com/9Harit\n\n\nแก้ไขข้อความเมื่อ 18 มกราคม 2557 เวลา 22:55 น."}
