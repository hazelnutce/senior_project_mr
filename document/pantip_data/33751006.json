{"movie_name": "It Follows อย่าให้มันตามมา", "text": "เพิ่งจะดูเรื่อง It Follows(อย่าให้มันตามมา) จบไปครับ พล็อตเรื่องแบบนี้พี่แกก็คิดได้เน๊อะ\n\nคือทั้งหลอน ทั้งกดดัน ทั้งหวาดระแวง ดูแล้วก็กลัวแทนตัวเอกตลอดเรื่อง ฮ่าๆ หนังเรื่องนี้เน้นถ่ายทำแบบ ลองเทค เป็นหลักเหมือนกันนะ มันเลยยิ่งทำให้กดดันเข้าไปใหญ่ ตอนดำเนินเรื่องมันก็มีบางช่วงที่รู้สึกเนื่อยๆบ้าง แต่พอเข้าสู่ช่วงหลอนนะจ๊ะ แทบอยากหรี่เสียงเลย ดนตรีประกอบเรื่องนี้กดดันโคตรบอกเลย มันสลับเนื่อยๆกับหลอนๆ แบบนี้ไปมาตลอดเรื่อง\n\nจริงๆ ดูแล้วก็คิดตามไปว่า ถ้าเป็นเรา เราจะทำยังไงนะ ก็ได้มาหลายวิธีเหมือนกัน แต่ก็ไม่รู้จะเวิร์คไหม จะพูดมากกว่านี้ก็เกรงว่าจะสปอยกันซะเปล่าๆ\n\nใครเป็นแฟนหนังแนวสยองขวัญ ขอเชิญเสพเลยครับ เรื่องนี้น่าจะเป็นความสยองรูปแบบใหม่ได้เหมือนกัน ซึ่งในบรรดาหนังสยองขวัญนะ ผมชอบเรื่อง The Orphanage มากที่สุดละ รองลงมาก็ what lies beneath ซึ่งกับเรื่องนี้ผมว่า ติดระดับ top ๆ ได้ละนะ ถ้าดูในโรงฯ คาดว่าอารมณ์คงยิ่งกว่านี้แน่ๆ\n\n"}
