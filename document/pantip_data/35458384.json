{"movie_name": "Lights Out (มันออกมาขย้ำ)", "text": "Lights out\nเปิดไฟไว้ก่อน\n\nเชื่อว่าหลายคนคงจะคุ้นเคยกับมุกเปิดปิดไฟในหนังผีกันมาช้านาน นานจนรู้สึกว่ามันเป็นมุกที่ธรรมดามากจนแทบจะไม่ค่อยมีหนังผีเรื่องไหนให้ความสำคัญและนำมาใช้ในหนังของตนเองแล้ว จนกระทั่งหนังเรื่องนี้หยิบมาใช้เป็นเครื่องมือที่สำคัญในการสร้างความน่ากลัวและทำให้คนดูขวัญผวาได้อย่างน่าตกอกตกใจ นอกจากนี้ยังใส่เนื้อหารองรับมุกเปิดปิดไฟให้ดูมีน้ำหนักและมีความเชื่อมโยงกับเรื่องราวในหนังมากขึ้น ทำให้ดูเป็นมุกที่มีที่มาที่ไป นั่นยิ่งช่วยทำให้หนังมีน้ำหนักในส่วนของเนื้อเรื่องมากขึ้นซึ่งจะพลอยทำให้คนดูสนุกกับเรื่องราวของหนังพร้อมๆไปกับดื่มด่ำในความน่ากลัวจนต้องขวัญผวาทุกครั้งที่ถูกหลอก\n\nโดยส่วนตัวแล้วให้ความดีงามของหนังเรื่องนี้ชนะ The Conjuring 2 ที่เพิ่งลาโรงไปไม่นานนักด้วยเหตุผลที่ว่ามีมุกหลอกผีที่เฉียบขาดกว่า สามารถทำให้เราสะดุ้งและตกใจได้จริง เรื่องราวน่าติดตามและชวนลุ้นมากกว่า มีความสดใหม่ของมุกผีที่ดีกว่าซึ่งอันที่จริงไม่ได้สดใหม่อะไรมากนักแต่ทำให้รู้สึกได้ว่าไม่น่าเบื่อและไม่ซ้ำซากจนเกินไป ที่สำคัญคือ ตอบโจทย์ที่คนดูต้องการจากหนังผีได้อย่างแท้จริง\n\nขบเคี้ยวหนัง\n\n#lightsout #มันออกมาขย้ำ\n"}
