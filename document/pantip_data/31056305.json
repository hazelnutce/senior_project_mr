{"movie_name": "Gravity มฤตยูแรงโน้มถ่วง", "text": "‘Gravity มฤตยูแรงโน้มถ่วง’ หนังไซไฟดราม่าเรื่องใหม่จากผู้กำกับ Alfonso Cuarón ที่ได้รับคำชื่นชมอย่างมาก จนเหมือนจะสร้างความคาดหวังอยู่ไม่น้อย แต่เมื่อไปดูก็พบว่าไม่ผิดหวังแต่อย่างใด\n\n\nนักบินอวกาศกลุ่มหนึ่งที่ออกไปปฏิบัติภารกิจซ่อมกล้องถ่ายภาพอวกาศฮับเบิล ก่อนจะได้รับรู้ว่า มีขยะอวกาศลอยเข้ามาหาอย่างรวดเร็ว เมื่อหลบไม่ทันและคงไม่มีที่ไหนให้หลบ วินาศกรรมทางอวกาศจึงบังเกิดขึ้น นักบินอวกาศสองคน อย่าง Ryan Stone (Sandra Bullock) นักบินอวกาศสาวผู้ที่ชื่อยังกับผู้ชาย กับ Matt Kowalski (George Clooney) นักบินอวกาศหนุ่มที่ช่างจ้อพอสมควร กลายเป็นตัวละครสำคัญที่หลงเหลืออยู่ในหนัง ‘Gravity’ เรื่องนี้\n\nหนังเต็มไปด้วยฉาก long take ที่ทำให้เราฉงนว่าเขาถ่ายทำกันได้ยังไง เมื่อมันออกมาได้เหมือนจริงมาก ทุกอย่างถูกจัดองค์ประกอบได้เหมือนกับของจริงสุดๆ ไม่ว่าจะเป็นฉากเบื้องหลังที่เป็นโลกมนุษย์ หรือสิ่งที่มันจะเป็นจริงๆ เมื่อเราอยู่ในสภาพไร้น้ำหนัก และเมื่อมันประกอบขึ้นมาเป็นภาพ 3 มิติ จึงแทบจะเรียกได้ว่า นี่เป็นปรากฏการณ์ใหม่ๆ ในโรงภาพยนตร์ที่เมื่อได้สัมผัสด้วยระบบ IMAX 3 มิติแล้วมันอิ่มสุดๆ ไปเลย\n\nถ้าถามว่าเวียนหัวมั้ย คงตอบได้ว่า “ไม่” แม้จะดูน่าเวียนหัวอยู่บ้างแต่มองดูตัวเองก็พบว่าผ่านมันมาได้อย่างไม่รู้สึกคลื่นเหียนแต่อย่างใดครับ\n\nอ่านเพิ่มเติมกันได้ที่ : http://bit.ly/1c2Z71z\n"}
