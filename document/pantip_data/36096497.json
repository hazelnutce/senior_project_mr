{"movie_name": "Hacksaw Ridge (วีรบุรุษสมรภูมิปาฏิหาริย์)", "text": "วีรบุรุษสมรภูมิปาฏิหาริย์\n\nหนังเรื่องนี้กำกับโดย เมล กิบสัน ซึ่งนอกจากเป็นนักแสดงแล้วยังเป็นผู้กำกับที่มีผลงานอย่าง Braveheart และ The Passion of the Christ ในครั้งนี้เขาได้ถ่ายทอดภาพยนต์แนวสงครามที่ได้รับแรงบัลดาลใจมาจากเรื่องจริงของ เดสมอนด์ ดอสส์ แพทย์สนามในสงครามโลกครั้งที่สอง ที่ออกรบแนวหน้าโดยไม่พกอาวุธเพราะความเชื่อทางศาสนาคริสต์ของเขา หนังนำเสนอในมุมมองของดอสส์ ที่มีความเชื่อตามนิกายเซเวนท์เดย์แอดเวนทิสต์ ที่ปฏิเสธการฆ่าชีวิตและไม่ขอจับอาวุธ หนังนำเสนอให้เราเห็นอุปสรรคต่างๆได้เป็นอย่างดี ตั้งแต่ที่บ้านก่อนออกรบ และเมื่อเข้าร่วมกองทัพก็พบกับแรงต้านทั้งจากเพื่อนทหารและผู้บังคับบัญชา\n\n\nข้อดีของหนัง\n\nฉากสงครามดิบและโหดมากสมกับที่ได้เรท อาร์ แสดงให้เห็นถึงความโหดร้ายและน่าสะพรึงกลัวซึ่งบางครั้งในหนังสงครามเรื่องอื่น ฉากเหล่านี้จะมีมุมมองบูชาความรุนแรง แต่เรื่องนี้สะท้อนให้เห็นมุมมองของพระเอกเป็นอย่างดี ว่าทำไมเขาถึงต้องการอาสาช่วยชีวิตผู้คนในสงครามนี้  และ\n\nการแสดงของนักแสดงทั้งหมด Hugo Weaving, Vince Vaughn, Luke Bracey and Teresa Palmer แต่ที่เล่นดีเป็นพิเศษคือแอนดรูว์ การ์ฟิลด์ ในสีหน้าท่าทางและอารมณ์สื่อให้เห็นความขัดแย้งในใจเขาได้เป็นอย่างดี  ตอนแรกคิดว่าเขาแสดงเยอะไป แต่พอมาดูตัวจริงของ เดสมอนด์ ดอสส์แล้วถึงบางอ้อเลยค่ะ แสดงยอดเยี่ยมมากๆ\n\n\nข้อด้อยของหนัง\n\nในการเล่าเรื่องส่วนตัวของ ดอสส์ ในตอนต้นเรื่องรู้สึกว่าเชยมาก ทั้งเนื้อเรื่อง การถ่ายทำ บทพูด มุมกล้อง ดูแล้วมีเลี่ยนมีเอียนนิดๆ เหมือนนิยายรักหนุ่มสาวชาวใต้ ส่วนตัวไม่ค่อยนิยมแนวนี้เลยไม่ค่อยถูกใจ\n\nสรุปหนังเรื่องนี้สามารถหาความสมดุลระหว่าง สงคราม ความรักชาติ และความเชื่อทางศาสนาได้อย่างกลมกลืน ส่วนตัวดูเรื่องนี้แล้วไม่เสียดายตังค่ะ\n\nรีวิวแบบคลิบ\n"}
