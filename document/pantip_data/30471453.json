{"movie_name": "Star Trek: Into Darkness", "text": "Star Trek : Into Darkness (A+)\n\nก่อนอื่นต้องบอกว่าหากใครยังไม่เคยดไม่ได้ดูเวอร์ชั่นภาคก่อนปี 2009 แนะนำเป็นอย่างยิ่ง หรือหากใครดูแล้วไม่ชอบหรือลืมไปแล้ว ลองดูอีกครั้งก่อนจะไปดูภาคใหม่ เพื่อให้ได้เนื้อหา และอรรถรส ความบันเทิงระดับสูงสุด\n\nภาคสองในเวอร์ชั่นผู้กำกับคนเดิมที่มีฝีมือดีที่สุดคนนึงในปัจจุบัน Jeffrey Jacob \"J.J.\" Abrams ไม่ต้องเสียเวลาปูเนื้อหาเหมือนในภาคหนึ่ง เพราะเมื่อเรารู้จักโลกของ Star Trek จากภาคก่อนแล้ว ภาคนี้จึงกลายเป็นความบันเทิงชั้นดี แบบจัดเต็มตลอดสองชั่วโมงกว่าๆ ที่คอหนังไซไฟ อวกาศ ไม่ควรพลาด แต่ถึงจะไม่ใช่คนที่ชอบดูแนวนี้ ก็สามารถที่จะร่วมสนุกและลุ้นไปกับยาน Enterprise ได้อย่างแน่นอน\n\nเทคนิคแสงเข้าตาที่ยังคงเป็นเอกลักษณ์และมุมกล้องที่สวยงาม งานภาพ 3D ที่มาถูกเวลา งานดนตรีโดยเฉพาะเพลงธีมหลักของภาพยนตร์ที่เรียกอารมณ์คนดูตั้งแต่เปิดโลโก้ของพาราเมาต์\n\nไม่อยากให้พลาดกับภาพยนตร์อีกเรื่องที่อยู่ในระดับ \"ขึ้นหิ้ง\"\n\nชื่นชมการแสดงของ Benedict Cumberbatch\n\nคาราวะ J.J. Abrams\n\nสดุดีแก่ลูกเรือยาน Enterprise ทุกคน\n\nและ\n\nLive Long and Prosper...\n\n"}
