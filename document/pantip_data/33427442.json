{"movie_name": "Home", "text": "[Mini-Review] Home โฮม (No spoil)\n.\nจากผลงานผู้สร้าง The Croods และ How to Train Your Dragon ที่เป็นเรื่องราวของเมื่อโลกถูกยึดครองโดย บูฟ เอเลี่ยนที่มั่นใจตัวเองจนเกินเหตุเพื่อเสาะแสวงหาดินแดนแห่งใหม่สำหรับเป็นที่อยู่อาศัย มนุษย์โลกทุกคนต้องอพยพย้ายถิ่นอย่างกระทันหัน ขณะนั้นพวกบูฟต่างก็ยุ่งกับการจัดระเบียบปรับปรุงโลก แต่เมื่อเด็กสาวเจ้าปัญญาอย่าง ทิป (รีฮานนา) จัดการให้พ้นจากการถูกครอบงำ เธอพบว่าตัวเองตกเป็นผู้สมรู้ร่วมคิดกับบูฟที่ถูกเนรเทศอย่าง โอ (จิม พาร์สันส์) ทั้งคู่ตกเป็นผู้ลี้ภัยและพบว่ามันมีความเสี่ยงต่อความสัมพันธ์ระหว่างดวงดาวมากกว่าที่พวกเขาเคยผจญภัยมาทั้งชีวิต (Cr.majorcineplex.com)\n.\nภาพยนตร์แอนิเมชั่นเรื่องล่าสุดจากสตูดิโอ DreamWorks Animation ค่ายผู้สร้างภาพยนตร์แอนิเมชั่นคุณภาพที่ถูกใจผู้ชมทุกวัยอย่าง Kung Fu Panda, How to Train Your Dragon และ The Penguins of Madagascar งานนี้ได้ Tim Johnson กำกับ ซึ่งเขาเคยเป็น Executive Producer ให้กับ How to Train Your Dragon อีกด้วย Home นำเสนอการผจญภัยของ โอ้ และ ทิป ตัวละครหลักในฝั่งเอเลี่ยนต่างดาวและมนุษย์ โดยเดินเรื่องผ่านเรื่องราวการผจญภัย การต่อสู้ และมิตรภาพสุดมหัศจรรย์ ด้วยคุณภาพฝีมือการกำกับของผู้กำกับรายนี้ชวนให้การดำเนินเรื่องมีความน่าติดตาม ตัวหนังได้ใส่ภูมิหลังด้วยปมปัญหาและความหดหู่ภายในจิตใจของตัวละคร ก่อนดึงผู้ชมเข้าร่วมผจญภัยในแบบฮาปนซึ้งผ่านมิตรภาพที่อิ่มเอมใจในช่วงท้าย ด้านงานภาพและ CG มีสีสันและมีความเป็นธรรมชาติมาก และเมื่อได้เพลงประกอบภาพยนตร์ที่ได้ ริฮานน่า และ เจนนิเฟอร์ โลเปซ ร่วมขับร้อง ยิ่งทำให้ตัวละครและเนื้อเรื่องมีความงดงาม ชวนขำทั้งน้ำตาเลยทีเดียว\n.\nMy Score : 8.5/10\n\n"}
