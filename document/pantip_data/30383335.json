{"movie_name": "Bodyslam นั่งเล่น", "text": "ผมไม่ใช่ Rockstar แต่เป็น Pop ขายหน้าตา !!!\nBodyslam นั่งเล่น\n\nถึงเวลาฟัง Bodyslam เล่าเรื่องในวันนั่งเล่น เปิดฉากแรกมาพร้อมกับพี่ตูนนั่งเล่นกีตาร์ในห้องน้ำปั๊ม (Location มันใช่มาก) เมื่ออินโทรเพลงชีวิตมันเป็นของเรา นั้นดังขึ้นมา คือสัญญาณทักทายคนทั้งโรงว่า Bodyslam Show กำลังจะเริ่มต้นขึ้น !!! การถ่ายทอดบันทึก Concert สู่รูปแบบของภาพยนตร์นั้นเป็นอะไรที่ยากมาก ทั้งการตัดต่อ ลำดับเรื่องราว ความต่อเนื่อง การซิงค์เสียง และอีกหลายๆ อย่าง แต่ทั้งหมดที่ว่ามานั้น ผู้กำกับก็สามารถทำออกมาได้ดีมากทั้งหมด ถ้าความรู้สึกในการดู Concert จริงๆ มันเป็นอย่างไง ความรู้สึกในการดูหนังเรื่องนี้ก็คงไม่ต่างกันมาก คือทุกๆ อย่างในหนังเรื่องมันดูสอดประสานกันได้อย่างลงตัว นั่งดูไปยิ้มไป ฮัมเพลงอย่างอารมณ์ดี เพราะความรู้สึกมันใช่ มันโดน ฟินครับกับหนังเรื่องนี้ Bodyslam ทำผมเซอร์ไพร์สจริงๆ งานนี้\n"}
