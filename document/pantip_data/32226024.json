{"movie_name": "รีวิวหนังเรื่อง Million Dollar Arm", "text": "Million Dollar Arm\n\nให้ 9/10 สร้างมาจากเรื่องจริงของ J.B. Bernstein ตัวแทนนักกีฬา ( sport agent) ที่บริษัทอยู่ในช่วงตกต่ำแต่หาตัวนักกีฬาไม่ได้เลย เขาเลยเกิดไอเดียที่จะปั้นนักกีฬาคริกเก็ตให้มาเล่นเบสบอลแทน จึงจัดการแข็งขันขว้างลูกเบสบอลในอินเดียเพื่อเฟ้นหาเด็กที่มีความสามารถกลับมาเป็นนักกีฬาเบสบอลมืออาชีพในอเมริกา แต่เด็กทั้ง 2 คนที่ผ่านเข้ารอบมาดันไม่เคยเล่นคริกเก็ตมาก่อนด้วยซ้ำ\n\nเป็นหนังที่ดีอีกเรื่องหนึ่งของปีนี้ที่เต็มเปี่ยมไปด้วยพลังและความสนุก ไม่ต้องรู้เรื่องกีฬาเลยก็สามารถดูรู้เรื่อง หนังนำเสนอออกมาให้เห็นพัฒนาการและความเปลี่ยนแปลงที่ชัดเจนของตัวละคร และบอกเล่าความต่างทางวัฒนธรรม ภาษา และพฤติกรรมของคนในแต่ละประเทศได้อย่างละเอียดอ่อนและขบขัน รวมไปถึงความสำคัญของสถาบันครอบครัว ซึ่งเป็นเสน่ห์และความน่ารักของหนังเรื่องนี้ทีเดียว นอกจากนี้ยังได้ความรู้เกี่ยวกับกีฬาเบสบอลเพิ่มขึ้นอีกต่างหาก\n\nถือว่า Million Dollar Arm เป็นหนังที่ Feel good มากๆ บอกเล่าเรื่องในมุมที่บวก สดใส ตลก และปลาบปลื้มอย่างบอกไม่ถูก และสามารถทำให้คนดูนั่งหัวเราะและร้องไห้ไปพร้อมๆกันกับความตื้นตันใจได้ทั้งเรื่อง ดูจบแล้วรู้สึกภูมิใจแทนและอิ่มเอมเปรมปรีดิ์เสียนี่กระไร อีกหนึ่งหนังดีๆที่คุณไม่ควรพลาดค่ะ\n\nเข้าฉายจริงวันที่ 3 กรกฎาคม แต่ตอนนี้สามารถดูรอบ Sneak Preview ได้ก่อนตามโรงหนังต่างๆหลัง 2 ทุ่มค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
