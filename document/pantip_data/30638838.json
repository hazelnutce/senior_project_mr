{"movie_name": "Mud คนคลั่งบาป", "text": "there was still a perfect world for Coming-of-Age between buddy boy and a stranger man or hero in a small town\n\nmud ไม่ได้แปลว่า “โคลน” ในคำสะกดของชื่อเรื่อง แต่คือชื่อของชายแปลกหน้าที่หลบซ่อนตัวอยู่บนเกาะแห่งหนึ่งในรัฐอาร์คันซอว์ส เด็กชายย่างวัยรุ่น “เอลลิส” และ “เน็คโบน” เพื่อนซี้ไปพบเจอเขาโดยบังเอิญ จากเรือยนต์ไร้เจ้าของที่ถูกทิ้งคาไว้บนต้นไม้ สิ่งของที่ทั้งคู่หมายปองกลายเป็นหนึ่งในจุดซ่อนอาหารของ “มัด” ความต้องการเรือเครื่องแปรเปลี่ยนเป็นเงื่อนไขข้อตกลงของทั้งสามคน\n\nเด็กชายที่แอบหนีทางบ้านมาเกาะร้าง พบว่าสถานที่เดิมคือการผจญภัยที่ต้องรอเวลา ๒-๓ วัน เพื่อให้มัดได้เจอคนที่เขารอ\n\nเอลลิสใช้สัญชาตญาณความเป็นผู้นำ เลือกเชื่อในความดีของชายแปลกหน้า\n\nเน็คโบนใช้การสนทนา ทอดเจรจราในการเปลี่ยนเรือที่หมายปอง และมัดต้องใช้หลบตัว เป็นอาวุธปืน.๔๔ หนึ่งในของ ๒ ชิ้นสำคัญที่ชายจรจัดมีติดกาย แลกกับอาหารที่ต้องแอบนำมาเป็นเสบียงให้หนุ่มกระเซิงได้ประทังในช่วงลี้ผู้คน\n\nในหนังตัวอย่าง เรารู้ว่า คนที่มัดรอคอย คือหญิงสาวที่ชื่อ “จูนิเปอร์”\nในเรื่องเล่าที่บอกกล่าว เรารู้ว่า มัดเป็นคนที่กำลังหนีเงื้อมมือทางการ\n\nMud เป็นหนังที่ทุกคนชอบ ดูสนุก\nมัด “คนคลั่งบาป” เข้าแล้วสัปดาห์นี้\nวานนี้ เอสพลานาด รัชดา รอบก่อนเที่ยง คนดูหกคนตั้งใจมาดู\nเมื่อจบแล้ว\nสำหรับผม\nหนังเรื่องนี้จะไม่ถูกลืม แม้ถึงวัยที่เราแก่ตัว\nครั้งหนึ่งในชีวิตของเด็กชาย ทุกคนต้องการผจญภัย\nบางคนได้เจอะเจอในชีวิตจริง\nสำหรับผม การได้รับรู้ชีวิตผ่านการดูหนัง คือการผจญภัยที่ยังท้าทาย และตราตรึงใจได้เสมอ\nโดยเฉพาะการได้ดูกับบั๊ดดี้ ไม่ซี้ซั้ว\n"}
