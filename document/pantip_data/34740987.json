{"movie_name": "The Boy (ตุ๊กตาซ่อนผี)", "text": "[Mini-Review] The Boy ตุ๊กตาซ่อนผี (ไม่สปอยเนื้อหาสำคัญ)\n.\nเรื่องราวความสยองขวัญเมื่อพี่เลี้ยงเด็กสาวสวยผู้หนึ่ง ได้รับการว่าจ้างให้ไปเลี้ยงลูกให้กับครอบครัวประหลาด แต่ปรากฎว่าเมื่อไปถึงกลับพบว่าเด็กคนดังกล่าวเป็นเพียงตุ๊กตาเด็กชาย ซึ่งพ่อแม่ทั้งสองใช้แทนตัวลูกชายที่เสียชีวิตไป จนไปพบเรื่องราวสุดสะพรึงและปริศนาเกี่ยวกับการเสียชีวิตของเด็กชายผู้นั้น นำแสดงโดย Lauren Cohan นางเอกสาวสุดแซ่บจาก Death Race 2 (2010) และเป็นผู้รับบท Maggie Greene จากซีรี่ย์สุดฮิต The Walking Dead การนำเสนอบรรยากาศสุดหลอนภายในเรื่องทำได้ชวนขนหัวลุก ตั้งแต่สถานที่ ความลี้ลับ และการค้นหาปมปริศนาที่ค้างคาจากอดีต หนังแทบไม่ใช้ดนตรีประกอบหรืออาศัยฉากตุ้งแช่เพื่อกระชากขวัญผู้ชมแต่อย่างใด แต่สามารถเขย่าขวัญผู้ชมได้เนื่องจากองค์ประกอบข้างต้นที่ถูกจัดสรรจัดสรรไว้อย่างลงตัว ก่อนที่จะดำเนินเรื่องและเปิดเผยบทสรุปในช่วงท้าย ที่ทำเอาขนหัวลุก ซึ่งแม้แต่ตัวละครหลักและผู้ชมก็ไม่อาจจะคาดเดาได้\n.\nMy Score : 7.5/10\n\n"}
