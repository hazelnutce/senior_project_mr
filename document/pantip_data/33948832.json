{"movie_name": "Poltergeist โพลเตอร์ไกสท์ วิญญาณขังสยอง", "text": "ไปดูมาแล้ว...\nผีและเด็กสูตรหนังสยองขวัญตั้งแต่ผมยังเบบี๋ Poltergeist โพลเตอร์ไกสท์ วิญญาณขังสยอง (7.8/10)\n\nPoltergeist เป็นปรากฏการณ์ที่เรียกการที่ข้าวของภายในบ้านเคลื่อนย้ายได้เอง จึงมีความเชื่อกันว่าเป็นการกระทำของผีหรือวิญญาณ หรืออาจเป็นปรากฏการณ์ทางวิทยาศาสตร์ก็เป็นได้ ถ้าอธิบายเป็นวิทยาศาสตร์ก็อย่างเช่น พวกเครื่องใช้ไฟฟ้าหรือพวกที่เป็นเหล็กมีปฏิสัมพันธ์กับ geomagnetism ทำให้ลอยได้ ทำให้เปิดปิดเองได้ !!! แม่เจ้า! เจนขนลุกไปหมดแล้วค่ะ\n.\nภาครีบูทนี้เนื้อหายังคงต้นฉบับอยู่ เรื่องราวของครอบครัวโบเวน ที่ย้ายไปอยู่หมู่บ้านแถบชานเมือง พวกเขาพบว่าบ้านหลังใหม่ที่พวกเขาอาศัยอยู่มีบางอย่างที่แปลกประหลาดจนเหตุการณ์เริ่มจะเลวร้ายขึ้นทุกวันเมื่อมันต้องการจะสื่อสารกับลูกสาวคนเล็กของบ้าน จะเกิดอะไรขึ้นต่อจากนี้ต้องติดตาม\n\nดูแล้วเป็นไง? ลุ้นมาก เกร็งมาก เป็นหนังผีที่ฉลาดใช้เรื่องอุปกรณ์อิเล็กทรอนิกส์มาเชื่อมโยง เพราะฉะนั้นก็ไม่ต้องแปลกใจนะฮะถ้าคืนนี้คุณดูทีวีแล้วมีมือโผล่ออกมาทักทาย เซย์เฮลโหล! หรือฟังวิทยุอยู่แล้วมีเสียงแปลกๆ อี้อ่อ อี้อ่อ ;:/)฿&&฿!! ก็ต้องเข้าใจนะฮะว่าเป็น Poltergeist (เป็นผมๆ คงไม่เข้าใจ และเผ่นหนีเรียบร้อย)\n.\nหากคุณยังจำบรรยายกาศกลัวหนังผีตอนเด็กๆ ได้ ว่ามันลุ้นและตื่นเต้นขนาดไหนเรื่องนี้ก็ไม่น่าพลาดฮะ และเรื่องนี้ยังเป็นต้นฉบับการหลอกผีสุดคลาสสิคอีกด้วย แต่เนื่องจากเนื้อเรื่องยังคงแบบต้นฉบับไว้ พอดูในยุคนี้มันเลยดูจืดๆ ไปบ้าง แต่ก็ถือว่าพยายามปรับส่วนประกอบอื่นให้ทันสมัยขึ้นแทน โดยรวมโอเคไม่น่าเบื่อฮะ ติดตามเรื่องราวสยองขวัญสั่นประสาทของผีอิเล็คทรอนิกส์ที่จะทำให้คุณ ไม่กล้าหลับตา (แต่ผมหลับ ผมกลัว 555) POLTERGEIST 23 ก.ค.นี้ ในโรงภาพยนตร์ครับ\n\nตัวอย่างหนัง https://youtu.be/xfVBZrUkK5Q\nรีวิวเรื่อยเปื่อย\n\nเพจรีวิวเรื่อยเปื่อย https://www.facebook.com/Universalreviews\n"}
