{"movie_name": "Dragon Ball Z: Battle of Gods & Oshin", "text": "Dragon Ball Z: Battle of Gods - ย้อนกลับสู่วัยเด็กกันอีกสักครั้งกับ DBZ The Movie : Battle of Gods ที่ไม่ว่าจะดูอีกสักกี่รอบ การ์ตูนเรื่องนี้ก็ยังดูสนุกได้ทุกครั้ง ตัวละครมากันครบ อยากเจอใครก็จะได้เจอ อารมณ์เหมือนได้เจอเพื่อนเก่า เพื่อนร่วมรุ่น ที่ห่างหายกันไปนาน แถมภาคนี้มุขเพียบ ซึ่งมันเป็นอะไรที่คุณจะไม่ค่อยได้เห็นจาก Dragon Ball Z สักเท่าไหร่ แถมภาคนี้นับเป็น The Movie ภาคแรกสุดที่ลงโรงฉายในไทย เพราะภาคก่อนๆ ส่วนใหญ่ชิงลงแผ่นหมด เป็นปลื้มครับกับการได้ดู DBZ The Movie ครั้งแรกในโรงภาพยนตร์ (ขออภัยล่วงหน้าถ้าข้อมูลผิดพลาด)\n\nOshin - สาวตัวน้อยหัวใจแกร่ง Ver.2013 ที่รับบทโดย Kokone Hamada ที่ต้องบอกเลยว่าเด็กคนนี้อนาคตไกลแน่นอน ฟันธง !!! ที่ไม่ว่าจะทั้งการแสดงออกทางสีหน้า แววตา น้ำเสียง ท่าทาง ทุกอย่างเหมาะสมมากครับกับบทที่ได้รับ แต่มันติดอยู่ตรงที่ว่าบทหนังของโอชินเวอร์ชั่นนี้ ค่อนข้างจะซอฟท์ลงไปมากอยู่พอสมควร ซึ่งอารมณ์และความรู้สึกที่ถูกบีบเค้นนั้นมีไม่มาก ชีวิตไม่ค่อยรันทดสักเท่าไหร่ ดูมันเบาๆ ไม่หนักหนาเหมือนต้นฉบับซีรี่ส์ มันเลยดูเหมือนว่าบทหนังนั้นทำให้ความสามารถในการแสดงของน้องโคโคเนะถูกลดทอนลงไป แต่โดยรวมก้อดูดี โอเคใช้ได้ คนที่ชีวิตเซนซิทีฟก็น่าจะดูได้แบบชิลๆ\n"}
