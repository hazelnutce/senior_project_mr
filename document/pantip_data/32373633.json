{"movie_name": "The Rover", "text": "เพิ่งได้ดูเรื่อง The Rover  ก่อนดูก็อ่านรีวิวมาบ้างว่าหนังเมืองคานส์ ก็คิดว่าคงอาร์ตพอตัว  ชอบแนวนี้อยู่แล้วเลยลองเข้าไปดู  พอเข้าไปดูจริงเกือบเงิบ เพราะงง ไม่ค่อยรู้เรื่อง  (แต่มาอ่านเรื่องย่อทีหลังก็พอเข้าใจขึ้นบ้าง)     แปลกใจที่เขานำหนังแบบนี้มาฉายวงกว้าง (ดูที่ต่างจังหวัด)  คือก็ดีใจนะได้มีโอกาสดูหนังแนวนี้ในโรง  เพราะถ่ายภาพดีมาก สวย  ได้ดูจอใหญ่ๆรู้สึกดี     แต่นึกเห็นใจคนที่เขาไม่ค่อยรู้เรื่องหนังแล้วอาจเข้าไปดูแบบผิดกลุ่มเป้าหมายหรือเปล่า     เพราะเป็นหนังที่นิ่งมาก  เชื่องช้า  มีหลายฉากที่เงียบนานๆ (แต่พันธมิตรท่านก็พากย์นอกบทไปเรื่อย  แต่ถึงพันธมิตรจะช่วยเต็มที่แล้ว หนังก็ยังนิ่งมากอยู่ดี)   ลักษณะการดำเนินเรื่องและการนำเสนอแบบนี้เป็นแนวอาร์ต  แต่ทางค่ายหนังเมืองไทยทำหน้าหนังเหมือนหนังแอคชั่นสุดมัน  ชื่อไทย  “ดุกระแทกเดือด”   จริงๆหนังก็มีฉากยิง ฉากรุนแรงนะ แต่มันไม่ได้ดูแล้วสนุก ออกแนวกดดันหดหู่มากกว่า   การโปรโมทดูเหมือนจะนำ Robert Pattinson   พระเอกทไวไลท์มาเป็นจุดขายด้วย     แต่เรื่องนี้เขาก็แสดงดีน่าประทับใจจริงๆ  นักแสดงนำ Guy Pearce ก็เล่นดีจริงๆ\nถือเป็นหนังที่ท้าทายและเรียกร้องสมาธิจากคนดูค่อนข้างสูง    ใครชอบแนวอาร์ตๆลองไปดูได้  จุดเด่นของหนังอยู่ที่การถ่ายภาพ การสร้างบรรยากาศ และการแสดง     หนังอารมณ์ทึมๆ มืดหม่น สิ้นหวัง\n\nส่วนตัวไม่ค่อยอินเท่าไหร่  แต่ก็ชอบและรู้สึกดีที่ได้ดูหนังแนวนี้ในโรงบ้าง    รีวิวนี้อาจไม่ได้พูดถึงเนื้อหาหนัง เพราะไม่สามารถจริงๆ ดูแล้วยังมึนๆอยู่ แต่เห็นไม่ค่อยมีใครตั้งกระทู้  เลยมาบอกเล่าเล็กน้อยว่าหนังเป็นยังไง\n\nคะแนน  7/10\n\n\n\n\n\nเรื่องย่อ จาก Mongkol Major (มิสามารถเขียนเองได้ เลยขออ้างแหล่งอื่น)\n\n[Spoil] คลิกเพื่อดูข้อความที่ซ่อนไว้\n\n\n\n\nอีกกระทู้ที่มีคนรีวิวไว้\nhttp://pantip.com/topic/32363890\n\nแก้ไขข้อความเมื่อ 26 กรกฎาคม 2557 เวลา 01:06 น."}
