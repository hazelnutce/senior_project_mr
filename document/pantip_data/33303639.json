{"movie_name": "Predestination ยึดเวลา ล่าอนาคต", "text": "[มินิรีวิว หนังใหม่ประจำสัปดาห์] Predestination : ยึดเวลาล่าอนาคต (ไม่สปอยล์)\n\nหนังไทม์ทราเวลที่ดูเหมือนพล็อตเรื่องไม่ได้มีอะไรแปลกใหม่ แต่หนังกลับใส่ลูกเล่นและเค้นความสามารถของนักแสดงออกมาได้อย่างน่าทึ่ง\n\nPredestination สร้างจากเรื่องสั้น All You Zombies ของนักเขียน Robert A. Heinlein และกำกับโดยสองพี่น้อง Spierig ผู้เคยฝากผลงานคุณภาพไว้อย่าง Daybreakers (2009) หนังเล่าถึงเจ้าหน้าที่พิเศษ (Ethan Hawke) ผู้มีหน้าที่ในการเดินทางย้อนเวลาเพื่อหยุดยั้งอาชญากรรมก่อนที่มันจะเกิดขึ้น รวมถึงการตามล่าหาอาชญากรข้ามเวลาปริศนาที่เขาตามไล่ล่ามาทั้งชีวิต พล็อตภาพยนตร์ดูเหมือนไม่ได้มีอะไรแปลกใหม่มากนัก หนังค่อยๆบรรจงเล่าเรื่องราวเหตุการณ์ในอดีตผ่านบทสนทนาของสองตัวละคร เพื่อปูเรื่องและบอกเล่าถึงภูมิหลังของตัวละครทั้งหมด ก่อนจะดึงผู้ชมเข้าสู่ความซับซ้อนของเหตุการณ์รวมถึงการย้อนเวลาที่ชวนติดตามและลุ้นระทึก นักแสดงนำหญิงและชายภายในเรื่องสามารถถ่ายทอดเหตุการณ์และบอกเล่าความเป็นตัวละครของเขาได้อย่างยอดเยี่ยม ซึ่งเมื่อได้รูปแบบการเชื่อมต่อของเหตุการณ์และบทสรุปของภาพยนตร์ที่มีความแปลกใหม่ ยิ่งทำให้ตัวภาพยนตร์มีความโดดเด่นและแตกต่างจากภาพยนตร์เรื่องอื่นในรูปแบบเดียวกัน\n\nMy Score : 8.0/10\n\n"}
