{"movie_name": "[img]https://f.ptcdn.info/028/049/000/oksyghg9xKi33ljHSFQ-o.jpg[/img] หนังเรื่องล่าสุดจาก ทรานส์ฟอร์เมชั่น ฟิล์ม ที่หลายๆ คนเห็นตัวอย่างหนังและนักแสดงทั้ง ซันนี่ และ เผือก แล้วนึกว่าเป็นหนังของ GDH ซึ่งพอมาดูจริงๆ แล้วเป็นค่ายเดียวกับที่ทำเรื่อง 20 ใหม่ยูเทิร์นฯ แต่นั่นไม่สำคัญเท่าตัวหนังที่ทำออกมาได้กวนและฮาดี แต่เนื้อเรื่องน้อยไปนิด [img]https://f.ptcdn.info/028/049/000/oksygqhbwNl2Ewv3JFe-o.jpg[/img] หนังเล่าเรื่องของ \"ดอน สีชัง\" (ซันนี่) นักเทนนิสซูเปอร์สตาร์หนุ่มที่ฟอร์มหลุดชนิดเสียท่า เพราะบาดเจ็บจากความรักของ \"แอนนา\" (มารี เบิร์นเนอร์) ดาราสาวสวย ที่ถูกร็อกเกอร์หนุ่มมาดเข้มอย่าง \"จิมมี่ เดอะร็อกเก็ต\" (เผือก พงศธร) ไปแย่งชิงพื้นที่หัวใจ กระทั่งดอน สีชัง ได้รับความช่วยเหลือจาก ดิว (หลิน กมลพรรณ) เพื่อนหญิงในวัยเด็ก ที่เข้ามาร่วมภารกิจพิชิตความเฮิร์ทต่อความรักของดอนและศัตรูหัวใจอย่างจิมมี่ ส่วนผลลัพธ์จะเป็นอย่างไรต้องมาติดตามกัน [img]https://f.ptcdn.info/028/049/000/oksyh6n27g1wfpBaR59-o.jpg[/img] ด้วยเนื้อเรื่องหลักๆ ของหนังมันไม่ได้มีอะไรมากมายเลย แต่ทำไมหนังถึงมีความยาวถึง 130 นาทีได้ นั่นเป็นเพราะหนังค่อนข้างใส่อะไรเข้าไปเยอะมากจนมันเลยเถิดไปเยอะจนเกินงาม หลายๆ อย่างเหมือนถูกจับยัดเข้ามาเพื่อให้มันเกิดความฮาและบันเทิง ซึ่งถ้าลองมาแยกเป็นมุขต่อมุข มันก็ขำทุกมุขแหละ แต่พอมารวมกับเส้นเรื่องที่มันมีอยู่น้อยนิด มันก็ทำให้มันกร่อยได้เหมือนกัน [img]https://f.ptcdn.info/028/049/000/oksyhpmx88TH3rMM9Xk-o.jpg[/img] ด้วยความที่เนื้อหาหลักหนังมันเป็นอะไรค่อนข้างธรรมดาและเดาได้ง่าย พอใส่อะไรหลายๆ อย่างลงไปเยอะมาก เลยทำให้แอบมีน่าเบื่ออยู่บางช่วงเหมือนกัน หรือบางช่วงก็จะงงว่าแล้วเอาฉากพวกนี้ใส่เข้ามาทำไม เหมือนกับว่าคิดอะไรออกก็ใส่ลงไป ถ้าตัดให้กระชับมากกว่านี้น่าจะดีขึ้นมากทีเดียว พอใส่เยอะไปมันเลยทำให้หนังที่ควรจะถึงจุดพีคมันไปไม่ถึงซะที ก็เลยกลายเป็นเฉยๆ ไปเลย [img]https://f.ptcdn.info/028/049/000/oksyi96b433M0OhStQt-o.jpg[/img] ตัวนักแสดงตอนแรกหวังไว้ว่า ซันนี่ กับ เผือก จะจัดความกวนตรีนออกมาให้ได้ดูอย่างเต็มที่ แต่พอดูจบมันกลายเป็นองค์ประกอบรอบๆ รวมๆ มากกว่าที่ทำให้หนังมันขำ แต่ซีนเท่ห์ของทั้งสองคนก็เท่ห์จริงๆ ส่วนนักแสดงหญิงสองคน ก็คนละแบบ หลิน กมลพรรณ ดูใสๆ แบ๊วๆ น่ารักสดใสทั้งเรื่อง ส่วนมารีก็ออกมาเซ็กซี่ชวนฝันตลอดเวลา ดูเพลินตากันไป [img]https://f.ptcdn.info/028/049/000/oksyipg5ybE1ESrFbW7-o.jpg[/img] โดยรวมสำหรับผมถึงจะไม่ได้แย่ แต่ก็เฉยๆ ไม่ถึงขั้นประทับใจอะไรกับเรื่องนี้เท่าไหร่ เพราะอย่างที่บอกว่า เนื้อหาหลักๆ มันมีอยู่แค่น้อยนิด แต่หนังใส่โน่นใส่นี่เข้ามาให้คนดูดูจนมันเกินความพอดี จากที่ควรจะอิ่มมันเลยกลายเป็นเลี่ยนไป ก็ลองไปดูกันครับว่าคิดยังไง พูดคุยเพิ่มเติมได้ที่เพจนะครับ >>> https://www.facebook.com/DooNangGunMai/", "text": "หนังเรื่องล่าสุดจาก ทรานส์ฟอร์เมชั่น ฟิล์ม ที่หลายๆ คนเห็นตัวอย่างหนังและนักแสดงทั้ง ซันนี่ และ เผือก แล้วนึกว่าเป็นหนังของ GDH ซึ่งพอมาดูจริงๆ แล้วเป็นค่ายเดียวกับที่ทำเรื่อง 20 ใหม่ยูเทิร์นฯ แต่นั่นไม่สำคัญเท่าตัวหนังที่ทำออกมาได้กวนและฮาดี แต่เนื้อเรื่องน้อยไปนิด\n\nหนังเล่าเรื่องของ \"ดอน สีชัง\" (ซันนี่) นักเทนนิสซูเปอร์สตาร์หนุ่มที่ฟอร์มหลุดชนิดเสียท่า เพราะบาดเจ็บจากความรักของ \"แอนนา\" (มารี เบิร์นเนอร์) ดาราสาวสวย ที่ถูกร็อกเกอร์หนุ่มมาดเข้มอย่าง \"จิมมี่ เดอะร็อกเก็ต\" (เผือก พงศธร) ไปแย่งชิงพื้นที่หัวใจ กระทั่งดอน สีชัง ได้รับความช่วยเหลือจาก ดิว (หลิน กมลพรรณ) เพื่อนหญิงในวัยเด็ก ที่เข้ามาร่วมภารกิจพิชิตความเฮิร์ทต่อความรักของดอนและศัตรูหัวใจอย่างจิมมี่ ส่วนผลลัพธ์จะเป็นอย่างไรต้องมาติดตามกัน\n\nด้วยเนื้อเรื่องหลักๆ ของหนังมันไม่ได้มีอะไรมากมายเลย แต่ทำไมหนังถึงมีความยาวถึง 130 นาทีได้ นั่นเป็นเพราะหนังค่อนข้างใส่อะไรเข้าไปเยอะมากจนมันเลยเถิดไปเยอะจนเกินงาม หลายๆ อย่างเหมือนถูกจับยัดเข้ามาเพื่อให้มันเกิดความฮาและบันเทิง ซึ่งถ้าลองมาแยกเป็นมุขต่อมุข มันก็ขำทุกมุขแหละ แต่พอมารวมกับเส้นเรื่องที่มันมีอยู่น้อยนิด มันก็ทำให้มันกร่อยได้เหมือนกัน\n\nด้วยความที่เนื้อหาหลักหนังมันเป็นอะไรค่อนข้างธรรมดาและเดาได้ง่าย พอใส่อะไรหลายๆ อย่างลงไปเยอะมาก เลยทำให้แอบมีน่าเบื่ออยู่บางช่วงเหมือนกัน หรือบางช่วงก็จะงงว่าแล้วเอาฉากพวกนี้ใส่เข้ามาทำไม เหมือนกับว่าคิดอะไรออกก็ใส่ลงไป ถ้าตัดให้กระชับมากกว่านี้น่าจะดีขึ้นมากทีเดียว พอใส่เยอะไปมันเลยทำให้หนังที่ควรจะถึงจุดพีคมันไปไม่ถึงซะที ก็เลยกลายเป็นเฉยๆ ไปเลย\n\nตัวนักแสดงตอนแรกหวังไว้ว่า ซันนี่ กับ เผือก จะจัดความกวนตรีนออกมาให้ได้ดูอย่างเต็มที่ แต่พอดูจบมันกลายเป็นองค์ประกอบรอบๆ รวมๆ มากกว่าที่ทำให้หนังมันขำ แต่ซีนเท่ห์ของทั้งสองคนก็เท่ห์จริงๆ ส่วนนักแสดงหญิงสองคน ก็คนละแบบ หลิน กมลพรรณ ดูใสๆ แบ๊วๆ น่ารักสดใสทั้งเรื่อง ส่วนมารีก็ออกมาเซ็กซี่ชวนฝันตลอดเวลา ดูเพลินตากันไป\n\nโดยรวมสำหรับผมถึงจะไม่ได้แย่ แต่ก็เฉยๆ ไม่ถึงขั้นประทับใจอะไรกับเรื่องนี้เท่าไหร่ เพราะอย่างที่บอกว่า เนื้อหาหลักๆ มันมีอยู่แค่น้อยนิด แต่หนังใส่โน่นใส่นี่เข้ามาให้คนดูดูจนมันเกินความพอดี จากที่ควรจะอิ่มมันเลยกลายเป็นเลี่ยนไป ก็ลองไปดูกันครับว่าคิดยังไง\n\nพูดคุยเพิ่มเติมได้ที่เพจนะครับ >>> https://www.facebook.com/DooNangGunMai/\n"}
