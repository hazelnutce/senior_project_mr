{"movie_name": "อย่าคิดหลอกเจ้", "text": "ชื่อไทย อย่า คิดหลอกเจ้\nชื่อต่างประเทศ  I am not Madame Bovary\nชื่อที่ใช้ในจีน เป็น I am not Pan Jin Lian\n\nเล่าเรื่องชื่อก่อน   มาดาม โบวารี่ และ พานจินเหลียน   สื่อถึง สตรีที่แต่งงานแล้ว กระทำการนอกใจสามี\nถ้าเป็นเมืองไทย เรื่องนี้ต้องตั้ง ชื่อ  ฉันไม่ใช่กากี   แต่ไหงออกมาเป็น อย่าคิดหลอกเจ้ได้  ข้าน้อยก็จนปัญญาจริงๆ\nหนังสือแปล เรื่อง มาดามโบวารี่ มีขายนะครับ จัดเป็น วรรณกรรมระดับแถวหน้าบนโลกในนี้เรื่องหนึ่งทีเดียว\nถ้าใครอยากรู้เรื่องก่อนซื้อก็ ไปอ่านที่ Blog ของ คุณ  อาคุงกล่องได้\n\nภาพยนตร์เรื่องนี้  ได้ดาราระดับ A-list ของจีนอย่าง ฟ่านปิงปิง มาเล่น\nผมดูในโปสเตอร์ ถึงกับงง  นี่ฟ่าน ปิงปิง จริงๆเหรอ หมดเค้าความสวยไปเลย\nเรื่องนี้เธอเล่นดีครับ  ไม่ได้เล่นเป็น ฟ่าน ปิงปิง   เล่นเป็น เหลียนเจียเจีย  สาวใหญ่บ้านนอก ผู้มีควายเป็นเพื่อน\nเล่นแบบไม่ห่วงสวย  สำเนียงชนบทอีกต่างหาก\n\nอารมณ์หนังเรื่องนี้  ก็ไม่ได้รันทด เรียกน้ำตา  แต่มันเป็นหนัง ตลก แบบ ตลกร้ายด้วย\nเนื้อเรื่องไม่ได้ซับซ้อนอะไรมากมาย เป็นเรื่องคดีฟ้องหย่า ที่การหย่าดันครบกระบวนความไปแล้ว\n\nแต่สิ่งที่หนังเรื่องนี้  ต้องการสื่อคือ ระบบราชการ ที่พยายามปกปิดเรื่องเล็ก จนมันกลายเป็นเรื่องใหญ่\nจากเรื่องระหว่างคนสองคน  กลายเป็น 7-8 คนได้\nดูเสร็จ แล้วเราจะมีคำถามว่า ตกลงเรื่องนี้ ใครที่ผิด\n\nพอดูเสร็จ ก็เลยคิดถึงระบบราชการไทย  มันตลกร้ายตรงนี้แหละ\n\nตกลงข้าราชการ ทำงานเพื่อประชาชน  หรือเพื่อนายเหนือหัว\n\nแก้ไขข้อความเมื่อ 21 เมษายน เวลา 20:01 น."}
