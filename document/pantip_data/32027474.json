{"movie_name": "Oculus ส่องให้เห็นผี", "text": "Oculus ส่องให้เห็นผี\n\n\n                Oculus เป็นผลงานจากผู้สร้าง insidious ทั้งสองภาค และ  Parnormal Activity ทุกภาค Oculus เริ่มเรื่องราวจากครอบครัวหนึ่ง(มีลูกชายและลูกสาว)ที่ได้เกิดเหตุฆาตกรรมขึ้น ทำให้พ่อ และแม่ของเด็กทั้งสองนั้นเสียชีวิต เมื่อ 11 ปีต่อมาเด็กทั้งสองได้โตขึ้น และต้องการที่จะเปิดโปงคนร้ายที่ไม่มีชีวิตตนนั้น นั่นคือ กระจกบานใหญ่ที่กรอบนั้นแกะสลักไว้อย่างสวยงามที่เคยอยู่ที่บ้านของเขา\n\n                หนังนั้นได้มีการเดินเรื่องโดยการเล่าปัจจุบันสลับกับอดีตไปมา อาจทำให้คนดูนั้นงง (ผมก็งงบ้างบางตอน) ลำดับเรื่องไม่ทัน หนังเรื่องนี้ถ้าใครต้องการไปดูความตื่นเต้นจากการที่มีผีโผล่ไปมาเรื่องนี้อาจมีให้ดูน้อย แต่หนังจะไปเล่นให้คนดูลุ้นว่าเด็กสองคนนี้เขาจะมีวิธีการอะไรที่จะพิสูจน์ว่ากระจกบานนี้แหละคือฆาตรกร ที่ฆ่าพ่อ แม่เขา\n\n                ผมว่าหนังเรื่องนี้อาจจะไม่ถูกใจคนทุกคนหรือทุกคนที่ชอบดูหนังผี แต่ผมคิดว่าอาจถูกใจกับคนที่ชอบดูหนังระทึกขวัญที่มีฉากสยองนิดๆ และแฝงกับความซ่อนเร้นบางอย่าง ที่ทำให้คุณนั้นลุ้นอยู่ตลอด\n\nคะแนน...7.5 / 10\n\n**ความคิดเห็นส่วนตัว\n\nแก้ไขข้อความเมื่อ 9 พฤษภาคม 2557 เวลา 15:00 น."}
