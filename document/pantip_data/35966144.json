{"movie_name": "The great wall", "text": "The Great Wall (2016) - 7/10\n\n\n\n\"เป็นหนังที่โชว์ความแฟนตาซีเว่อวังอลังการของจีนโบราณแต่กลับเลือกใช้ลูกเล่นโบราณๆในการเล่าเรื่องเช่นกัน\"\n\nวิลเลี่ยมและเพื่อน เดินทางมาจีนเพื่อหาอาวุธทรงอานุภาพชนิดหนึ่ง แต่กลับถูกจับอยู่ในกำแพงเมืองจีน ทำให้พวกเขาจำต้องเข้าร่วมกองทัพเพื่อสู้ในสงครามของสัตว์ร้ายจำนวนมหาศาล\n\nหนังเล่าเรื่องเร็วมากไม่ยืดเยื้อ CGจัดเต็มตลอดทั้งเรื่อง ฉากแอ็คชั่นถือว่าโอเค จัดแต่นักแสดงดังๆมาให้ดูกันเลยทั้งฮอลลีวูดและจีนไม่ว่าจะเป็น Matt Damon ,William Dafoe, Pedro Pascal ,Andy Lau ,Jing Tian และ Lu Han จัดมาเอาใจแฟนคลับสุดๆ มีมุขตลกแซมตลอด\n\nปัญหาคือพล็อตเรื่องเดาง่าย และ ลูกเล่นการเล่าเรื่องที่แสนเชย หนังเฉลยไคลแมกซ์บางส่วนตั้งเเต่เเรกเริ่ม ลองเดากันเองก็พอจะรู้ ฝั่งศัตรูมีตัวหัวหน้าแค่1ตัว มีลูกน้องเยอะๆ ทุกตัวสื่อสารกับหัวหน้าได้  หนังหลายเรื่องใช้ศัตรูแนวนี้และมีจุดจบแบบเดียวกัน ทำให้ The Great Wall เชยมากๆที่ยังเลือกใช้ไคลแม็กแบบนี้ รวมถึงการตายของตัวละครที่ค่อนข้างไร้สาระ คือตายแบบโง่ๆ เเล้วใส่ฉากไว้อาลัยการตายของตัวละครแบบเว่อๆมาทันที ทำให้คนดูไม่อินอะไรทั้งนั้นเพราะแทบจะไม่ได้ผูกผันกับตัวละครเลย นอกจากนี้ยังมีฉากคลีเชเดาง่าย เช่น ระเบิดตัวเองตายแบบพลีชีพ\n\nหนังยังมีความไม่สมเหตุสมผลอยู่พอสมควรในเรื่องของการรบ คือบางหน่วยรบค่อนข้างไร้สาระ มันไม่ได้ช่วยอะไรเลย (ไม่นับเรื่องความแฟนตาซีและตำนานต่างๆ) และการมาของกลุ่มพระเอก คือมาช่วยรบจนชนะได้โดยประมาณ1อาทิตย์โดยที่ก่อนหน้านี้เขารบกันมาเป็นร้อยๆปี (คนๆเดียวมันไม่มีสิทธิ์ขนาดนั้น...) พูดถึงคอสตูมก็ดูแปลกๆนิดหน่อย จากตัวอย่างจะเห็นว่าเป็นสีต่างๆ สีฟ้า เเดง ดำ เหลือง ยังกับหลุดออกมาจากเกมพวก สามก๊ก Dynasty Warriors หรือ Basara อะไรเทือกนั้น ในอีกมุมคือหนังต้องการแบ่งเป็นหน่วยๆตามสี แต่ก็ไม่รู้เพื่ออะไร อาจเพราะให้คนดูจำได้ง่ายขึ้น\n\nสรุปแล้วเป็นหนังแฟนตาซีจัดๆแอ็คชั่นสโลโมเว่อๆ ที่พยายามทำให้ครบรสเเต่ออกมาค่อนข้างเละ เพราะพล็อตที่เชยและเดาง่าย\n\n7/10\n\n_____________________________________________\n\nติดตามรีวิวหนังตรงๆ ไม่อวย ได้ที่ เพจ หนังเรื่องนี้ละครับจารย์\nhttps://www.facebook.com/whataboutthismov/\n"}
