{"movie_name": "Tracers", "text": "[Mini-Review] Tracers ล่ากระโจนเมือง (No spoil)\n\nแคม (เทย์เลอร์ เลาท์เนอร์) คนขับจักรยานส่งของสุดเท่ห์เป็นหนี้แก๊งมาเฟียจนต้องหนีสุดชีวิตด้วยทักษะกีฬาสตรีทแนวผาดโผนที่เรียกว่า ปาร์กัวร์ (Parkour) งานนี้กระโดดม้วนตัวตีลังกาปีนกำแพงข้ามตึกข้ามรถข้ามสะพานและลอยตัวในอากาศกันให้มันส์ถึงขีดสุด แล้วลุ้นกับความสัมพันธ์รักสุดร้อนแรงของเขากับสาวลึกลับนาม นิคกี้ (มารี อัฟเกโลปูลอส) ที่จะนำพาชีวิตของเขาเข้าสู่อันตรายเกินคาดคิดในโลกอาชญากรรมของมหานครนิวยอร์ค (Cr.majorcineplex.com)\n\nปากัวร์ อีกหนึ่งชนิดกีฬาที่ชื่ออาจไม่คุ้นตาผู้คนทั่วไปมากนัก โดยในภาพยนตร์เรื่องนี้ Taylor Lautner พ่อหมาป่าจอมล่ำที่เป็นที่คุ้นตาจากภาพยนตร์เรื่อง Twilight จะมานำเสนอเรื่องราวและกีฬาชนิดนี้ผ่านโลกอาชญากรรมสุดอันตรายให้เราได้ชมกัน ตัวภาพยนตร์ได้บอกเล่านิยามของปากัวร์และใส่ฉากผาดโผนชวนลุ้นระทึกไว้ตั้งแต่ต้นเรื่อง ก่อนจะดำดิ่งสู่ปมในจิตใจของแต่ละตัวละครและเรื่องราวทั้งหมด Taylor Lautner แม้จะมีแอคติ้งไม่มากนักแต่สามารถนำเสนอกีฬาชนิดนี้ได้อย่างงดงามและชวนระทึก อีกทั้งพล็อตเรื่องที่บอกเล่าเรื่องราวของโลกอาชญากรรมผ่านกีฬาชนิดนี้ก็ทำได้กลมกล่อมและชวนระทึกไม่แพ้กัน หากไม่นับมุมกล้องแบบ Hand-Held Camera ที่ถ่ายแบบตามติดและบางช่วงอาจสั่นไปบ้างแล้ว ภาพรวมจึงเรียกได้ว่าเป็นภาพยนตร์ที่มีพล็อตเรื่องสุดท้าทายชวนให้ผู้ชมเอาใจช่วยตัวละคร ไปพร้อมๆลุ้นระทึกกับฉากไล่ล่าและลีลาการผาดโผนของปากัวร์กันเลยทีเดียว\n\nMy Score : 8.0/10\n\n"}
