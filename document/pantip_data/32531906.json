{"movie_name": "Ju-on : Beginning of the End", "text": "[Review] Ju-on : Beginning of the End : จูออน ผีดุ กำเนิดมรณะ (ไม่ Spoil)\n.\nJuon: The Beginning of the End (จูออน ผีดุ กำเนิดมรณะ) เป็นเรื่องราวของ ยูอิ อาจารย์สาวประจำโรงเรียนประถม ที่รู้สึกแปลกใจกับการหายตัวไปของเด็กนักเรียนในชั้นที่มีชื่อว่า โทชิโอะ ซาเอกิ เธอจึง ตัดสินใจค้นหาที่อยู่ของเด็กชายเพื่อตามหาตัวและสาเหตุในการไม่มาเรียนของเขา ซึ่งทำให้เธอต้องก้าวเข้า สู่บ้านอาถรรพ์ของครอบครัวซาเอกิ และต้องเผชิญหน้ากับการจู่โจมของวิญญาณอาฆาตของ คายาโกะ และ โทชิโอะ ที่เล่นงานเธออย่างสุดสยองพร้อมกับคำสาปแห่งความตายที่ตามติดตัวเธอกลับไป และนำไปสู่จุดเริ่มต้นของวงจรอาฆาตที่มอบจุดจบสะพรึงให้กับใครก็ตามที่ก้าวเช้ามาในบ้านหลังนี้ (Cr.nangdee.com)\n.\n.\n.\nสานต่อความหลอนกับภาพยนตร์สยองขวัญแดนญี่ปุ่น Juon ที่เคยโด่งดังและขึ้นชื่อว่าเป็นต้นตำรับของผีอีกหลายๆประเทศในเอเชีย โดยในภาคนี้เดินเรื่องราวมาถึงภาคที่ 3 กันแล้ว เนื้อเรื่องภายในภาคนี้จะมีความแตกต่างจากภาคก่อนๆเล็กน้อย แต่ยังคงพล็อตเรื่องและรูปแบบการเล่าเรื่องไว้เช่นกัน การปรากฎตัวของผีมีการใส่เสียงประกอบที่แปลกจากภาคก่อนๆซึ่งชวนขนหัวลุกขึ้นพอสมควร ด้านนักแสดงหลักนอกจากเรื่องหน้าตาน่ารักจิ้มลิ้มแล้ว ฝีมือการแสดงก็จัดจ้านไม่แพ้กัน สามารถถ่ายทอดอารมณ์ตระหนก กลัว และขนหัวลุกได้อย่างดี\n.\n.\n.\nโดยภาพรวมแล้วการเล่าเรื่องในภาคนี้ค่อนข้างเข้าใจง่ายกว่าภาคก่อนๆเยอะครับ แม้ว่าพล็อตเรื่องราวของแต่ละเหตุการณ์จะไม่ต่อเนื่องกัน แต่การนำเสนอโดยใช้จุดเชื่อมเล็กๆในแต่ละพาทก็ช่วยให้ผู้ชมสามารถเข้าใจ และลำดับเหตุการณ์การเกิดก่อนหลังภายในเรื่องได้ ถึงแม้โทนหนังจะดูทันสมัยและการโผล่ของผีอยู่ในช่วงกลางวัน ซึ่งองค์ประกอบเหล่านี้อาจลดความหลอนไปบ้าง แต่รูปแบบการนำเสนอเนื้อเรื่องที่เป็นจุดแข็งของเรื่องก็ช่วยพยุงความสนุกของหนังไว้ได้ครับ\n.\nIMDb Score 03/09/14 from 81 users : 5.9/10\n.\nMy Score : 6.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
