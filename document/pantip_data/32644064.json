{"movie_name": "[CR][REVIEW] สบายใจ...ไปดูมาแล้ว \"THE PURGE : ANARCHY\"", "text": "สบายใจ ไปดูมาแล้ว\n\n\"THE PURGE : ANARCHY\"\n\nหนังเป็นภาคต่อของหนังชื่อเดียวกันคือ THE PURGE ว่าด้วยเรื่องกฏหมายใหม่ของชาติอเมริกาที่สามารถให้ทุกคนทำผิดกฏหมายได้ภายในเวลา 12 ชม. ไม่ว่าจะ ปล้น ทำลาย หรือแม้กระทั่งฆ่าชีวิต\n\nหนังพาให้เราไปพบ \"สามกลุ่ม\" ที่แตกต่างกัน คู่แม่ลูก/แฟนที่กำลังจะเลิกกัน และคุณพ่อที่มีปมอดีตในใจ โดยแต่ละคนนั้นก็มีจุดมุ่งหมายในคืนนรกแห่งการชำระบาปนี้แตกต่างกัน จะด้วยความบังเอิญหรือตั้งใจ แต่ทั้งสามก็ได้มาพบกัน และร่วมฝ่าฟันชะตากรรมอันแสนโหดร้ายไปด้วยกัน\n\nเนื่องจากเป็นภาคสอง SCALE ของหนังจึงใหญ่ขึ้นกว่าภาคแรกที่อยู่เพียงแค่ ภายในบ้าน และพูดถึงครอบครัวเพียงครอบครัวเดียว ภาคนี้จะพูดมุมมองที่หลากหลายมากขึ้น และมีการทิ้งปมบางอย่างที่สามารถต่อยอดถึงภาคต่อไปได้ (เกี่ยวกับเรื่องของ กลุ่มต่อต้านกฏหมายการล้างบาปนั้นเอง)\n\nแต่ด้วยความที่หนังอัพสเกลใหญ่ขึ้น และแบ่งออกเป็นสามกลุ่มให้เราเอาใจช่วย(แต่จริงๆถ้าดูก็จะรู้ว่ากลุ่มไหนเป็นเส้นเรื่องหลัก) จึงทำให้เราไม่ค่อยได้อินกับกลุ่มใดมากนัก ประกอบกับ คุณพ่อที่โคตรเก่ง ทั้งบู๊และบุ๋น จึงทำให้หนังหมดความตื่นเต้นไปเยอะมาก (พี่แกเก่งโคตร เก่งระดับน้องๆกัปตันอเมริกันได้เลย 55555555555555)\n\nสุดท้ายแม้ว่าหนังอาจจะไม่ลุ้นและตื่นเต้นน่าเอาใจช่วยเท่าภาคแรก แต่ประเด็นจิกกัดต่างๆที่สอดแทรกอยู่ก็เยอะขึ้น ชวนคิดมากขึ้น จึงทำให้ THE PURGE ANARCHY เป็นหนังที่สนุก น่าสนใจไม่น้อยเลยทีเดียว\n"}
