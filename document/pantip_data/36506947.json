{"movie_name": "Pirates of the Caribbean: Dead Men Tell No Tales", "text": "Pirates of the Caribbean: Dead Men Tell No Tales (ไม่สปอยล์เนื้อหาสำคัญ)\n.\nเรื่องราวของกัปตัน แจ็ค สแปร์โรว์ ที่กำลังดวงตกและต้องเผชิญหน้ากับกัปตันสุดโหดนามว่า ซาลาซาร์ (Javier Bardem) คู่แค้นของเขาตั้งแต่สมัยอดีตที่หลบหนีออกมาได้จากสามเหลี่ยมปีศาจและไล่ล่าเอาชีวิตโจรสลัดทุกคนในท้องทะเล ความหวังเดียวที่จะทำให้แจ็คมีชีวิตรอดได้นั่นก็คือ ตรีศูลแห่งโพไซดอน กำกับภาพยนตร์โดย Joachim Rønning และ Espen Sandberg (Kon-Tiki (2012))\n.\nภาคต่อของภาพยนตร์เฟรนไชด์ Pirates of the Caribbean ที่ในภาคนี้ใช้ชื่อว่า Dead Men Tell No Tales หรือชื่อ Salazar's Revenge ในฝั่งบ้านเรา ซึ่งนับเป็นภาคที่ 5 และยังได้ผู้กำกับภาพยนตร์คุณภาพคนใหม่มาร่วมกำกับด้วย ตัวหนังบอกเล่าเรื่องราวการผจญภัยครั้งใหม่ของ Captain Jack Sparrow ที่ต้องเผชิญหน้ากับ Captain Salazar คู่แค้นของเขาตั้งแต่สมัยอดีตกาล ซึ่งผู้ชมจะได้สัมผัสกับเรื่องราวในอดีตของกัปตันแจ็ค และความเชื่อมโยงของเนื้อหากับภาคเก่าๆร่วมด้วย แม้ตัวหนังจะเดินเรื่องตามขนบของภาพยนตร์เฟรนไชด์ชุดนี้ซึ่งไม่ต่างจากภาคก่อนหน้าเท่าใดนัก แต่เรื่องราวการไล่ล่า และความฮาสุดป่วงของกัปตันแจ็คยังคงอัดแน่นอยู่เต็มที่ พร้อมด้วยงานภาพและโปรดักชั่นที่พิถีพิถันอลังการเช่นเคย สำหรับระบบ 3D ในเรื่องนี้จัดได้ว่าดีงาม ทั้งหยดน้ำกระเซ็นเข้าตาและคมดาบที่แทงทะลุมิติการมองกันเลยครับ\nปล.หนังจบอย่าเพิ่งรีบลุก มี End Credit หลังภาพยนตร์รออยู่ตัวนึงครับผม\n.\nคะแนนความชอบ : 7.5/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n"}
