{"movie_name": "รีวิว หนังเรื่อง Under the Skin", "text": "Under the Skin\n\nให้ 6/10 หนังอาร์ตอินดี้ DramaSci-Fi เรื่องราวของเอเลี่ยนสาว (Scarlett Johansson) ที่ปลอมตัวมาเป็นคนเพื่อหลอกผู้ชายไปกินที่สก๊อตแลนด์ แต่อยู่ดีๆก็หยุดกินคนและสับสนในชีวิต พูดง่ายๆคือเป็นเอเลี่ยนมีปัญหานั่นเอง\n\nUnder the Skin ไม่ใช่หนังประเภทที่ดูแล้วจะสนุกหรือ entertain แต่เป็นหนัง Art ที่ซึมซับทางภาพและสัญลักษณ์ ซึ่งภาพและมุมกล้องก็สวยดีค่ะ ส่วนสัญลักษณ์นี่อิชั้นก็ตีออกบ้างไม่ออกบ้าง หนังจะเล่าเรื่องไปอย่างเรื่อยๆเนิบๆบทพูดน้อยมากๆบางคนที่ไม่ใช่คอหนังแนวนี้น่ารู้สึกเบื่อและอาจจะหลับได้ อิชั้นเห็นหลายคนในโรงหนังหลับ บางคนก็หยิบมือถือขึ้นมากดดูเวลาค่ะ\n\nสิ่งที่ชอบในหนังเรื่องนี้คือ ดนตรีประกอบ ค่ะ เข้ากับหนังและฉากต่างๆมาก ฟังแล้วเพลินกระแทกอารมณ์ดี ชอบการ design ฉากที่ Scarlett กำลังจะกินผู้ชาย สวยมากทั้งฉากและตัว Scarlett เอง ถึงแม้ว่าตอนแรกจะรู้สึกว่าอ้วนและไม่ค่อยเฟิร์ม แต่ดูไปดูมากลับรู้สึกว่าสวยมาก สรีระเด่นชัดได้สัดส่วนเหมือนในภาพวาดสมัยก่อน และชอบฉากนึงที่รู้สึกว่ามันไม่ถูกต้องเลย ฉากนี้คิดได้ไง บีบคั้นจิตอิชั้นมากค่ะ\n\nบอกเลยคำเดียวว่า หนังเรื่องนี้น่าจะเหมาะสำหรับคนที่ชอบหนังอาร์ตมากกว่าค่ะ แต่จะไปดู Scarlett ก็ได้ถ้าไม่หลับก่อน 5555\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
