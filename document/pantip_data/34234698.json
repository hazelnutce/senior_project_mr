{"movie_name": "Maze Runner: The Scorch Trials", "text": "The Scorch Trials เล่าเรื่องต่อเนื่องจากเหตุการณ์ใน The Maze Runner\n\nเมื่อ Thomas (Dylan O’Brien) และกลุ่มผู้รอดชีวิตจากวงกตในภาคแรก ได้รับการช่วยเหลือจาก Janson (Aidan Gillen) ให้พักอาศัยอยู่ในพื้นที่ของเขา ที่นี่ Thomas ได้รู้ว่าไม่ใช่แค่พวกเขาเท่านั้นที่ถูก WCKD จับไปทดลอง ยังมีอีกหลายกลุ่มที่ถูกจับไปทดลองเช่นเดียวกัน\n\n\nด้วยความช่วยเหลือของ Aris (Jacob Lofland) หนึ่งในผู้รอดชีวิตจากกลุ่มอื่น Thomas ก็ค้นพบความจริงว่า แท้จริงแล้ว Janson ก็เป็นสมาชิกของ WCKD\n\nและการที่พวกเขาหลุดรอดจากวงกตของ WCKD นั้นก็เป็นแค่การจัดฉากเพื่อนำตัวพวกเขามาสกัดยารักษาโรคระบาดร้ายแรงที่คร่าชีวิตผู้คนบนโลกไปมาก\n\n\n\nสุดท้าย Thomas และสมาชิกชาวทุ่งก็ตัดสินใจหนีออกจากพื้นที่ของ Janson ออกไปเผชิญหน้ากับอันตรายของพวก Cranks และสภาพอากาศที่โหดร้ายภายนอก\n\nโดยเป้าหมายของพวกเขาก็คือ กลุ่ม Right Arm ที่พวกเขาเองก็ไม่รู้อะไรเกี่ยวกับกลุ่มนี้เลย นอกจากรู้ว่า \"นี่คือกลุ่มที่อยู่ด้านตรงข้ามของ WCKD\"\n\n"}
