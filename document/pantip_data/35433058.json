{"movie_name": "Jason Bourne (2016) เจสัน บอร์น", "text": "ก่อนอื่นด้องขอบอกไว้ก่อนเลยครับว่านี่เป็นกระทู้รีวิวในพันทิปเป็นครั้งแรกหากมีข้อติชมก็ยินดีน้อมรับครับผม\n\nหนังเรื่องนี้เป็นหนังที่มีความเสี่ยงในด้านการคาดหวังมาตั้งแต่หลังจบภาค3ไป จนการมาของภาค 4 ก็อาจทำให้แฟนของหนังชุดนี้เริ่มหมดหวังจนมีข่าวว่า พอล กรีนกลาสจะกลับมาทำใหม่ ทำให้ถูกคาดหวังไว้มากพอสมควร\n\nแต่หนังเรื่องนี้ก็คงต้องทำให้ผิดหวังอยู่มาก ตัวหนังเล่นประเด็นการก่อการร้ายทางไซเบอร์ โดยผูกกับประเด็นของบอร์นในภาคเก่าๆอย่างหลวมๆ ที่จริงต้องบอกว่าเสียดายประเด็นการก่อการร้ายนี้พอสมควร คือมันเป็นพลอตที่ดี แต่เอาเข้าจริงมันแทบจะไม่ได้เป็นตัวสำคัญหรือเกี่ยวอะไรกับพระเอกเลย บทภาคนี้จึงเป็นบทที่แบนราบที่สุดในหนังตระกูลบอร์น\n\nเรื่องแอคชั่น ภาคนี้เหมือนพี่ แมตต์จะพึ่งกลับจากดาวอังคารมาหมาดๆเลยไม่ค่อยได้สู้(เกี่ยวไรวะ555) ภาคนี้ฉากสู้น้อยมากถ้าเทียบกับภาคก่อนๆ แต่ฉากขับรถไล่ล่าวินาศสันตะโรทำออกมาดีมากๆ(คือแอบมีขนลุกนิดๆ) ฉากอื่นๆก็ไม่ได้หวือหวามาก\n\nแล้วก็อดเอามาเทียบกับ Star Trek Beyondไม่ได้เพราะมันเป็นหนังที่มีปัญหาเรื่องบทที่แบนเรียบเหมือนกัน แต่รายนั้นยังสามารถดึงให้คนตื่นเต้นกับองค์ประกอบต่างๆได้ดีมาก แต่พอมาเรื่องนี้ที่มุมกล้องส่ายไปมาแล้ว close up ตามสไตล์ผกก.จึงทำให้ชวนง่วงมากกว่าที่จะตื่นเต้น\n\nด้านตัวละคร ตัวละครภาคนี้แบนราบเรียบพอๆกับบท ทุกคนดูออกหมดว่าเป็นคนแบบไหน โดยเฉพาะตัวละครที่ Tommy Lee Jones เล่น มันดูเดาง่ายไปหมด แต่กลับชอบตัวละครของAlicia Vikanderมาก ทำให้รู้สึกลึกลับ แบบเหมือนจะเดาง่ายแต่คาดเดาไม่ได้ เป็นเพราะนักแสดงด้วยแหละที่แสดงทุกเรื่องก็ทำให้มีสเน่ห์ทุกเรื่อง\n\nปล. ตัวหนังจิกกัดแสบมากเรื่องการเปิดโปงรัฐบาลสหรัฐที่สุดท้ายก็ได้แต่ทำให้เรื่องเงียบต่อไป เป็นการจิกกัดที่แสบดี555\n\nสรุปแล้วหนังเรื่องนี้ถ้าใครเป็นแฟนเจสันบอร์นก็ไม่ควรพลาด แต่ถ้าใครยังไม่ได้ดูซักภาค อยากให้ลองดูภาคนี้ก่อนแล้วค่อยกลับไปดูภาคก่อนๆ จะได้ไม่รู้สึกดรอปลงมาครับ\n\nคะแนน 6.8 คะแนน\n\nขออนุญาติฝากเพจด้วยนะครับ พอดีพึ่งทำและอยากลองฝึกรีวิว\n[Spoil] คลิกเพื่อดูข้อความที่ซ่อนไว้\n"}
