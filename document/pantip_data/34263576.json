{"movie_name": "Hotel Transylvania 2 โรงแรมผี หนีไปพักร้อน 2", "text": "เรื่องราวของแดร๊กคูล่า กับลูกสาว เมื่อลูกสาวของแดร๊กคูล่าได้แต่งงานกับมนุษย์และได้มีลูกชาย Denis(ovich) ก็เกิดคำถามขึ้นมาว่า Dennis เป็นแวมไพร์หรือเป็นมนุษย์ แต่หลานชายก็ไม่มีวี่แววที่จะเป็นแวมไพร์แม้แต่น้อย แดร๊กคูล่าก็อยากจะให้หลานชายของเค้าเป็นแวมไพร์  Vampa ก็เลยต้องทำทุกวิถีทางที่จะปลุกเชื้อปีศาจในตัวหลานชายก่อนที่สายเกินไป  ความฮาจึงบังเกิดขึ้นกับการผจญภัยฝึกฝนให้หลานเป็นเเวมไพร์\n\n\nกำกับโดย Genndy Tartakovsky ผู้กำกับภาคแรก คนนี้มีข่าวว่าจะไม่กำกับภาค 3 เพราะไม่อยากทำงานกับ Adam Sandler อีกซึ่งน่าเสียดายเพราะเรื่องนี้ตอนเปิดตัวทำรายได้มากกว่าภาค 1 อีก\n\n\nหนังเรื่องนี้ให้เสียงโดย Adam Sandler และ Salena Gomez และแก๊งขาประจำของ Adam Sandler สงสาร Salena มาก งานพรีเมียร์แต่งตัวซะดีแต่ต้องมาถ่ายรูปกับลุงๆที่แต่งตัวเหมือนไปซื้อกับข้าวหน้าหมู่บ้าน\n\n\nเข้าเรื่องหนัง\nข้อดี\nมุกแนว Adam Sandler มันดูเหมาะสมกับหนัง Animation ตัวละครทุกตัวตลก ลูกสาวที่ไม่คิดว่าจะฮาก็ฮา ตัวปีศาจหลายๆตัวทำให้เราหัวเราะได้ ทั้งแดร๊กคูล่า มัมมี่ blobby ตัวเยลลี่เขียวๆ   มันก็มีมุกแป๊กบ้างแต่โดยรวมหนังเรื่องนี้สนุก\n\nข้อเสีย\nตอนต้นของเรื่องค่อนข้างจะเนือยนิดนึงสำหรับผู้ใหญ่ ตอนแรกๆดูไปก็แอบเซ็งนิดๆ ลักษณะมันเหมือนการ์ตูนเช้าวันเสาร์ไปนิดนึง พอดำเนินเรื่องไปสักพัก หนังก็ดึงดูดความสนใจได้มากขึ้น   \n\nสรุป\nส่วนตัวก่อนไปดู เฉยๆมากและก็ไม่ได้มีความคาดหวังใดๆกับเรื่องนี้ แต่พอไปดู หนังเรื่องนี้ สนุก ฮาและดูเพลินได้ทั้งผู้ใหญ่ ทั้งเด็ก \nรอบที่ไปดูมีเด็กหลายคนเหมือนกันเห็นเด็กๆสนุกกับหนังตั้งแต่ต้นจนจบ เพราะฉะนั้นคิดว่าเรื่องนี้ควรค่าแก่การไปดูในโรง เป็นหนังน่ารัก เด็กดูได้ผู้ใหญ่ดูดีค่ะ\n\nยาวไป ไม่อ่าน?\n"}
