{"movie_name": "รีวิว The ‪Lazarus‬ Effect โปรเจกต์ชุบตาย", "text": "‪\n‪หนังอีกเรื่องที่กระแสการโปรโมทไม่ค่อยเยอะเท่าไหร่ แต่ตัวอย่างหนังที่ตัดออกมาทำได้น่าสนใจมากๆ หนังโปรโมทเหมือนกับว่าการทดลองมันไปปลุกผีหรือซาตานให้ตื่นขึ้นมา แต่พอดูจบมันไม่ใช่นะ แต่หนังก็ทำออกมาได้น่ากลัวพอสมควร\n\nเรื่องราวของนักวิจัยกลุ่มหนึ่งที่มีโครงการทดลองเกี่ยวกับการทำงานของสมองมนุษย์ ซึ่งต้องมาพบกับประสบการณ์สยองสุดระทึก หลังจากที่นักวิจัยคนหนึ่งในทีมต้องเสียชีวิตลงจากน้ำมือของเพื่อนร่วมทีมโดยอุบัติเหตุ ด้วยความพยายามที่จะทำทุกวิถีทางเพื่อช่วยให้เธอกลับมามีชีวิตอีกครั้ง พวกเขาไม่รู้เลยว่าตัวเองได้พลาดไปปลุกบางสิ่งบางอย่างให้ฟื้นกลับคืนชีพขึ้นมาด้วย !\n\nช่วง Intro ของหนังทำออกมาคล้ายกับหนังสารคดีเกี่ยวกับการทดลองทางวิทยาศาสตร์ หลังจากนั้นหนังก็ค่อยๆ เล่าถึงการทดลองที่พวกกลุ่มตัวละครทำกัน ซึ่งช่วงแรกของหนังปูเรื่องค่อนข้างนานจนง่วงนอน จังหวะการเดินเรื่องเนิบๆ เรื่อยๆ ไม่ได้มีอะไรให้น่าตื่นเต้นเท่าไหร่ จนมาถึงตอนที่นางเอกตายแล้วถูกชุบชีวิตขึ้นมาใหม่ หนังก็เริ่มตื่นเต้นมาขึ้น\n\nจริงๆ แล้ววหนังเรื่องนี้ไม่ได้เป็นหนังผีหรือหนังซาตานเหมือนกับที่คำโปรยในตัวอย่างหนังว่าไว้เลยครับ หนังเอา concept เรื่องเปอร์เซ็นต์ของการทำงานของสมองมนุษย์มาเล่น ซึ่งทำให้ผมนึกไปถึงเรื่อง Lucy ซึ่งมันคือ concept เดียวกันเลย เพียงแต่ Lucy เอามาตีให้เป็นหนัง Action Scifi แต่เรื่องนี้เอามาทำเป็นหนัง Thriller มันก็ได้ฟิลด์ไปอีกแบบ\n\nความน่ากลัวของหนังพอมีให้ตกใจบ้างเป็นช่วงๆ แต่ไม่ถึงกับพีคมาก แต่จังหวะการเดินเรื่อง และเนื้อเรื่องหนังมันมาแบบทื่อๆ เรียบๆ ไม่มีการหักมุมอะไรแม้แต่น้อย เดาง่ายและไม่ค่อยมีอะไรเด่นออกมา ซึ่งบางคนดูแล้วอาจจะเบื่อได้ ยังดีที่หนังไม่ยาวมาก เพราะถ้าหนังยาวเกินไป ผมเองก็อาจจะเบื่อได้เหมือนกัน\n\nในความคิดผม หนังมันยังไม่ถึงกับพีคเท่าไหร่ แต่ถ้าอยากดูหนังสยองขวัญแก้เซ็งสักเรื่อง เรื่องนี้ก็พอได้อยู่นะ   \n\nพูดคุยติชมได้ที่ [Spoil] คลิกเพื่อดูข้อความที่ซ่อนไว้\n"}
