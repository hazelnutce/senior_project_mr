{"movie_name": "finest hours", "text": "ภาพยนตร์เรื่องนี้มีพลอตที่ค่อนข้างเรียลเพราะสร้างจากเหตุการณ์ที่เกิดขึ้นจริงและมีชื่อเสียงโด่งดัง ทว่าเรื่องราวแนวๆนี้ค่อนข้างซ้ำและช้ำซะแล้ว กับวิกฤติการณ์กลางทะเลต้องการความช่วยเหลือ …ยิ่งเมื่อเอามาทำเป็นบทแล้วยิ่งใช้ไม่ได้เลยครับ ทำให้มีหลายๆ ฉากค่อนข้างน่าเบื่อ และยืดยาวเกินความจำเป็น\n\nจากการกะเอาเอง ภาพยนตร์เรื่องนี้เล่าเรื่องโดยมีฉากในทะเล 50% และฉากบนฝั่ง 50% ซึ่งครึ่งหลังเนี้ยแหละครับ มันเยอะเกินความจำเป็นและทำให้ความน่าสนในของหนังลดลง\n\nส่วนฉากในทะเลนี้ ถึงแม้ว่าจะมีบางฉากที่บทดูแปลกๆ อย่างเช่นการที่คนที่เพื่อนๆเกลียดกลายมาเป็นผู้นำกลุ่มจากคำพูดเพียงสองสามคำของเพื่อนคนนึง โดยที่ผู้นำกลุ่มไม่ได้ทำอะไรหรือพูดอะไรที่ทำให้รู้สึกว่าฝากชีวิตเอาไว้ได้เลย แต่โดยรวมแล้วมันส์ดีครับ ลุ้นแทบทุกฉาก\n\n\nการแสดงนี้ทุกคนก็ทำได้ค่อนข้างดีครับ แต่เนื่องจากบทมันแปลก เลยไม่ส่งให้นักแสดงเกิดสักเท่าไหร่\n\nและตัวละครที่เด่นเกินหน้าเกินตาพระเอกคือ Ray Sybert (Casey Affleck) เป็นตัวละครที่ถ่ายทอดพลังออกมาค่อนข้างเยอะพอสมควร\n\nนอกจากนั้นยังมีตัวละครหลายๆตัวที่ไม่รู้จะมีบทอะไรเยอะแยะ\n\n\nซีจีของเรื่องนี้ดีงามมาก เป็นความดีงามแบบหาที่สุดไม่ได้ แม้จะมีบางฉากที่เกือบจะไม่สมจริงอยู่บ้าง อย่างฉากเรือบดแตก แต่จุดอื่นแทบจับไม่ได้เลยว่าเป็นซีจี …จุดนี้น่าจะเป็นความดีงามสูงสุดของหนังเรื่องนี้แล้วละครับ\n\nการที่มีจุดแข็งเป็นซีจี แต่กลับไปเน้นที่ประเด็นดราม่า เรื่องรักๆใคร่ๆ นี้ถือว่าทีมงานทำพลาดมากเลยนะ …ได้คำวิจารณ์ไม่ดีจากรีวิวเวอร์หลายสำนักนี้จะไม่แปลกใจเลย\n\n.\n\nเรื่องนี้เอาไป 70 คะแนน\n\n\n................................\n\nสามารถอ่านรีวิวฉบับเต็มได้ที่ http://wonnee.com/movie/review-finest-hours-%E0%B8%8A%E0%B8%B1%E0%B9%88%E0%B8%A7%E0%B9%82%E0%B8%A1%E0%B8%87%E0%B8%A3%E0%B8%B0%E0%B8%97%E0%B8%B6%E0%B8%81%E0%B8%9D%E0%B9%88%E0%B8%B2%E0%B8%A7%E0%B8%B4%E0%B8%81%E0%B8%A4/\n\nแก้ไขข้อความเมื่อ 29 มกราคม 2559 เวลา 10:11 น."}
