{"movie_name": "Attack on Titan", "text": "[Mini-Review] Attack on Titan Part 1 ผ่าพิภพไททัน (ไม่ Spoil)\n.\n“ตัวหนังดัดแปลงเนื้อหาจากอนิเมะและมังงะแทบทั้งสิ้น แม้เนื้อเรื่องบางจุดดูราบเรียบและไม่อาจสร้างอารมณ์ร่วม แต่ก็ถูกทดแทนด้วยงานภาพที่ชวนตื่นตาได้พอสมควร”\n.\nเรื่องราวของสิ่งมีชีวิตจำพวกหนึ่งที่เรียกว่า “ไททัน” ออกล่าเขมือบมนุษย์เป็นอาหาร มนุษย์ผู้รอดชีวิตกลุ่มหนึ่งจึงสร้างป้อมปราการไว้แน่นหนาเป็นกำแพง 3 ชั้น พวกเขาเชื่อว่าไททันจะไม่มีทางทำลายกำแพงนี้ได้ แต่พวกเขาคิดผิดมหันต์!! วิกฤตครั้งนี้ทำให้มวลมนุษย์ต้องตั้งกองทัพทหารเพื่อต่อกรกับเหล่าไททัน ก่อนมนุษยชาติจะดับสูญ.. (Cr.majorcineplex.com)\n.\nภาพยนตร์สร้างจากอนิเมะและมังงะชื่อดังจากประเทศญี่ปุ่น โดยตัวภาพยนตร์จะมีเนื้อหาและตัวละครดัดแปลงไปจากฉบับมังงะแทบทั้งสิ้น ตัวหนังในภาคนี้ได้ถ่ายทอดเรื่องราวภูมิหลังของตัวละครและการต่อสู้เพื่อเอาชีวิตรอดของกลุ่มมนุษย์ภายในกำแพงยักษ์ หนังใช้งานภาพและ CG ในการถ่ายทอดความเป็นอยู่ ความสิ้นหวัง และความสยดสยองของเหล่าไททันตั้งแต่ต้นเรื่องได้ดีเยี่ยม แต่ด้วยการดัดแปลงเนื้อหาและดำเนินเรื่องใหม่ทำให้เรื่องราวของตัวละครในบางจุด รวมทั้งความสัมพันธ์และเหตุการณ์ย่อยๆบางเหตุการณ์ แทบจะไม่มีความจำเป็นและไม่สามารถดึงอารมณ์ร่วมจากผู้ชมได้เลย แต่กระนั้นแล้วฉากแอคชั่นที่ถ่ายทอดจากต้นฉบับมังงะก็สามารถทำออกมาได้ตื่นตา แม้จะมีข้อจำกัดในด้านเวลาและความเป็นภาพยนตร์ก็ตาม หนังจะออกมาทิศทางไหนคงต้องรอติดตามภาคถัดไปกันครับ\n.\nMy Score : 6.5/10\n\n\nแก้ไขข้อความเมื่อ 30 สิงหาคม 2558 เวลา 21:44 น."}
