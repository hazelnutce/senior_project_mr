{"movie_name": "Lockout แหกคุกกลางอวกาศ", "text": "[Review] Lockout\nแหกคุกกลางอวกาศ\n\nAction | Sci-Fi | Thriller\n\nผู้กำกับ: James Mather, Stephen Saint Leger\nดารานักแสดง:  Guy Pearce\n                  Maggie Grace\n                  Vincent Regan\n\nช่วงน้องปลวกเมาท์มอยหนัง\n      หนังเรื่องนี้มี Luc Besson ผู้สร้างหนังดังอย่าง Taken มาเป็น Producer แถมยังเป็นธีมไซ-ไฟอวกาศ ซึ่งโดยภาพรวมแล้วมันเป็นหนังที่ชวนให้น่าดูไม่ใช่น้อย แต่เหตุผลที่แท้จริงที่น้องปลวกเลือกที่จะดูเรื่องนี้ก็เพราะว่ามีป๋ากาย เพียร์ซสุดหล่อแสดงนำ แอร๊ย!!\n     เมื่อได้ดูหนังเรื่องนี้จนจบก็พบว่า หนังมันก็สนุกระดับนึงนะ ดำเนินเรื่องเร็ว แต่เนื้อเรื่องก็เป็นเส้นตรงเด๊ะๆ เรื่องย่อเป็นยังไงตัวหนังก็เป็นอย่างนั้น มีให้ลุ้นให้ตื่นเต้นบ้างแต่น้อยมาก แถมหนังไซ-ไฟที่ว่านี้ CG หยั่งกับหนังเกรด B!! บทตัวร้ายก็ง่อยๆพิกล ตายง่ายไปหน่อย แต่ยังดีที่หน้าตาเหมาะกับบท ดูโรคจิตดี ส่วนนางเอกของเรื่อง แมกกี เกรซ ซึ่งเคยแสดงในเรื่อง Taken มาเรื่องนี้ไม่รู้เพราะบทไม่ส่งหรืออย่างไรทำให้คุณเธอดูธรรมดา จืดๆไม่เด่นอะไร แต่สิ่งที่ทำให้น้องปลวกทนดูต่อไปจนจบได้มีเพียงอย่างเดียวคือ ป๋ากาย เพียร์ซ ผู้ซึ่งเหมือนกับแบกหนังเรื่องนี้ไว้ทั้งเรื่อง เพราะนอกจากจะหล่อกินขาดแล้ว ยังแสดงได้ดีมากๆ ไม่ว่าน้ำเสียงหรือท่าทาง ซึ่งช่วยพยุงหนังเรื่องนี้ให้ไปได้ตลอดลอดฝั่งจริงๆ\n     สำหรับใครที่มองหาหนัง Sci-Fi ไว้ดูแก้ขัดหรือฆ่าเวลาก็ลองเลือกดูเรื่องนี้กันได้นะจ๊ะ พอดูได้เพลินๆดี แต่ถ้าอยากได้แบบสนุก มันสะใจล่ะก็อาจจะต้องผิดหวังกับเรื่องนี้สักหน่อย\n\nคะแนนความชอบส่วนตัว: 5.5/10\n\nCR: IMDb - Lockout\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
