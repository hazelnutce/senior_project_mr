{"movie_name": "The Shamer's Daughter", "text": "[Mini-Review] The Shamer's Daughter สาวน้อยพลังเวทย์กับดินแดนมังกรไฟ (ไม่ Spoil)\n.\nเรื่องราวสุดเหนือจินตนาการของ ดีน่า ลูกสาวผู้ได้รับพลังวิเศษสืบทอดจากผู้เป็นแม่ เธอสามารถมองทะลุเข้าไปในจิตใจของผู้คนและทำให้เขาผู้นั้นเผยความชั่วร้ายออกมาจากจิตใจได้ จนกระทั่งแม่ของเธอถูกคนในประสาทดันอาร์คเรียกไปตัดสิน นิโกเดมัส (จาคอบ ออฟเทโบร) ลูกชายทายาทขุนนางว่าได้ฆาตกรรมครอบครัวของเขาหรือไม่ สุดท้ายเธอประกาศว่าเขาไม่ผิด แต่ ดรากาน (ปีเตอร์ ปรากเบิร์ก) พี่น้องร่วมบิดากับ นิโกเดมัส ไม่พอใจคำตัดสินจึงได้พาดีน่า มาที่ประสาทเพื่อตัดสินอีกครั้ง ยิ่ง ดีน่า พยายามสืบค้นเข้าไปหาตัวฆาตกรที่แท้จริงมากเท่าไหร่ เธอกลับยิ่งพบความลี้ลับรวมถึงเวทย์มนตร์อันศักดิ์สิทธิ์ และมังกรวายร้ายที่จ้องทำลายเธอ เรื่องราวสุดตื่นเต้นผจญภัยที่ทำให้ชีวิตเธอต้องตกอยู่ในอันตรายและการแย่งชิงราชบัลลังก์ดันอาร์คที่จะทำให้โลกลุกขึ้นเป็นไฟ! (Cr.majorcineplex.com)\n.\nภาพยนตร์สร้างมาจากนิยายแฟนตาซีขายดีของเดนมาร์ก เขียนโดย เลเน่ คาเบอร์บัวร์ และตัวนิยายมีทั้งหมด 4 เล่ม นอกจากนี้ตัวภาพยนตร์ยังได้ทีมสร้างวิชวลเอฟเฟต์จากภาพยนตร์ฟอร์มยักษ์มากมาย อาทิ Avengers: Age of Ultron (2015), The Hobbit: An Unexpected Journey (2012), Pirates of the Caribbean: On Stranger Tides (2011) เป็นต้น ตัวหนังดำเนินเรื่องแบบเรียบง่าย ผ่านเรื่องราวชีวิตและการผจญภัยของ ดีน่า ตัวละครเอกภายในเรื่อง โดยเรื่องราวทั้งหมดจะเกิดขึ้นในยุคการล่าอาณานิคม การล่าแม่มด และเหล่ามังกร ซึ่งความงดงามของฉากภายในเรื่องก็ให้ความรู้สึกคล้ายการผจญภัยใน The Hobbit และ The Lord of the Rings อยู่บ้างพอสมควร แต่ด้วยการที่หนังเลือกเล่าเรื่องผ่านเรื่องราวชีวิตและความสามารถพิเศษของตัวละครหลัก ทำให้ขอบเขตของหนังไม่มีความยิ่งใหญ่นัก ความระทึกของฉากต่อสู้ภายในเรื่องก็มีอยู่น้อยมาก โดยเส้นเรื่องส่วนใหญ่จะเอนไปในส่วนของการผจญภัยและความเชื่อมโยงของเหล่าตัวละครเป็นหลักครับ\n.\nMy Score : 6.5/10\n\n"}
