{"movie_name": "Boyhood (2014)", "text": "Boyhood เล่าเรื่องราวชีวิตตั้งแต่ 6 ขวบจนถึง 18 ปี ของ Mason (Ellar Coltrane) เด็กชายชนชั้นกลางชาว Texas\n\nซึ่งเรื่องราวในแต่ละปีไม่ได้เกี่ยวเนื่องเชื่อมต่อกันมากนัก มันเป็นเพียงแค่ชุดเหตุการณ์ที่ถูกหยิบยกมาเล่าในแต่ละปี คล้ายเป็น Moment ประจำปีนั้นๆของ Mason เมื่อเขาระลึกถึงมัน\n\n\n\nโดยไม่ได้ตั้งใจ มันเป็นเหมือน “บันทึกเหตุการณ์แบบสุ่ม” ในช่วงปี 2002 ถึง 2014 เพราะในแต่ละปีของ Mason ย่อมต้องได้รับผลกระทบจากเรื่องราวต่างๆที่ส่งอิทธิพลต่อผู้คนในช่วงปีนั้นๆ แม้ว่าคุณจะไม่ได้ชอบหรือไม่ได้สนใจมันก็ตาม (ทั้ง Harry Potter, Lady Gaga, Coldplay, Obama, สงครามอิรัก, IPhone ฯลฯ)\n\n\n\nที่จริงแล้ว Boyhood ต้องถูกจัดว่าเป็น \"ภาพยนตร์ทดลอง\" อย่างแท้จริง โดยเฉพาะในส่วนของวิธีการทำงานของผู้กำกับ Richard Linklater ที่เลือกถ่ายทำปีละครั้งโดยใช้นักแสดงชุดเดิม คิดบทใหม่ในทุกๆปี ถ่ายทำจนกระทั่ง Mason พ้นสภาพ Boyhood (อายุ 18 ปี) หนังก็จบลง\n\n"}
