{"movie_name": "Pixels", "text": "            วันนี้โชคดีมาก ได้ตั๋วหนัง 2 ใบมาในราคา 120บาท (ใครสนใจถามหลังไมค์ได้นะครับ) ก่อนจะเข้าเรื่องให้ลึกกว่านี้ผมขอบอกก่อนว่ารีวิวนี้เป็นรีวิวแรกในชีวิตของผมเลย ผิดพลาดประการใดช่วยแนะนำผมด้วยนะครับ ฮ่าๆ ก่อนอื่นเลยผมเป็นคนที่ชอบดูหนังของ อดัม แซนเลอร์ ติดใจมากกับเรื่อง Click ตามดูพี่แกมายาวๆเลย จนได้มาเห็นพี่แกแสดงเรื่องนี้ ด้วยจังหวะที่ดี ผมได้ตั๋วหนัง 2 ใบมาในราคาที่ทำให้ชีวิตผมประหยัดขึ้นเยอะเลย ไม่งั้นผมต้องเสียเงินดูหนังใหม่ 250บาท ขนหน้าแข้งคนหาเช้ากินค่ำของผมนี้แทบร่วง\n             ด้วยความที่ผมเป็นเกมเมอร์อยู่แล้วผมเลยไม่รีรอที่จะรีบชวนแฟนผมไปดู ผมว่าหนังเรื่องนี้สำหรับผม เป็นหนัง Feel Good อีกเรื่องนึง เด็กดูได้ผู้ใหญ่ดูดี มีมุขขำๆมาให้หัวเราะคิกคักเป็นระลอก ตัวพระเอก แอบมีปมในใจเล็กๆ ทำให้ชีวิตของเขาเปลี่ยนไป อาจจะเหมือนใครหลายๆคนในโลกของความเป็นจริง ส่วนตัวละครอื่นๆที่มาเล่นเสริมเพิ่มความรั่วให้กับหนังอย่าง พี่ เควิน เจมส์, จอช แกด, ปีเตอร์ ดิงค์เลจ ขวัญใจผมจาก Game of thrones, เซเรน่า วิลเลี่ยม เอาซี่มากะเค้าด้วย ฮ่าๆ มาตอนไหนผมขอให้ไปชมกันเองครับ, และสุดท้ายดาราในดวงใจของผมถูกรับเชิญมาจากเกมดัง คิวเบิร์ท น่ารักสมใจผมเลยล่ะ 5555\n             จากในความคิดและทัศนะคติของผมแล้วผมมองว่าถ้าให้ไปดูหนังเรื่องนี้ในราคาเต็ม ผมว่าอาจจะไม่คุ้มเท่าไหร่คืออารมณ์เหมือนรอซื้อแผ่นดูที่บ้านก็ได้ครับ แต่ถ้าใครเป็นเกมเมอร์ยุค 80 ไม่ควรพลาดครับ มาทั้ง DONKEY KONG, Q*bert, PAC-MAN ฯลฯ เสียดายที่ผมเกิดไม่ทันยุคเกมตู้เฟื่องฟู ผมนี่มารุ่นเครื่อง Famicom (จอยสีน้ำตาลแดง)+ Gameboy (เครื่องสีขาว) ได้ทันเล่น DONKEY KONG & PAC-MAN กับเขาอยู่เหมือนกัน วันนี้ผมก็มีเรื่องจะมารีวิวเท่านี้ล่ะครับ อาจจะเป็นน้ำมากไปหน่อย เพราะเป็นครั้งแรกไม่รู้จะเขียนยังไงดี ใครมีอะไรแนะนำว่าต้องเขียนยังไงก็ติชมแนะนำผมได้นะครับ จะเอาไปปรับปรุงให้ดีขึ้น พอดีอยากหัดเขียนหนังสือน่ะครับ ฝันว่าซักวันอยากจะเป็นคอลัมน์นิส ซักครั้งนึงในชีวิต ขอบคุณที่ติดตามอ่านมาจนถึงตรงนี้นะครับผม\n\nแก้ไขข้อความเมื่อ 21 สิงหาคม 2558 เวลา 00:56 น."}
