{"movie_name": "Need for Speed", "text": "Review (เรื่องที่ 38 / 2014)\nNeed for Speed คะแนนความชอบ 7 / 10\n\n============================\nบันทึกความรู้สึกหลังไปดูมา\n- ระดับการสปอย : สปอยเท่าตัวอย่างหนัง\n\nหนังเกี่ยวกับ ?\nพระเอกโดนผู้ร้ายยัดข้อหาให้ติดคุก พอออกจากคุกมาเลย หาทางสมัครเข้าไปแข่งรถรายการนึงที่ตัวร้ายก็แข่งเหมือนกัน เพื่อแก้แค้นที่ทำให้ฮีเคยทำให้ติดคุกมาก่อน\n\n- อันนี้ตัวอย่างฮะ\nhttp://www.youtube.com/watch?v=eFGo9DM4Xds\n\nเป็นยังไงบ้าง ?\n- หนังสร้างจากเกมส์นะฮะ\n\nชอบอะไร?\n- หนังแข่งรถเนี่ยมันเหมาะที่จะไปดูในโรงจริงๆนะฮะ หึ่ม! หึ่ม! หูดี.... ถ้าดูแบบ 4DX น่าจะฟิน\n- มุมกล้องถือว่าโอเค มันดูยิ่งใหญ่ วิวแต่ละฉากก็สวย ถือเป็นหนังที่มีโปรดักชั่นโอเคเลยฮะ ยิ่งฉากแข่งกันช่วงท้ายคือมันส์\n- รถสวยมาก สวยจริงๆ ลำพังแอดแมวถ้าอยากได้อย่างนี้สักคันคงต้องซื้อหวยชาเขียวชิงโชคแล้วรอฟลุคได้มา แต่ละคันเนี่ยเวลามันขับแล้วรถคว่ำ แอบเสียดายแทน\n- ชอบฉากเติมน้ำมันขณะที่ขับรถอยู่บนถนน เจ๋งดีไม่เคยเห็นซีนนี้มาก่อน\n- ฉากนางเอกกระโดดลงมาในอ้อมกอดพระเอกเนี่ย แอบเสียวมากฮะ กลัวพลาดตก ...แต่มันคงไม่ทำให้พลาดหรอก เดี๋ยวไม่มีใครมาเดินเรื่องต่อ 5555\n\nไม่ชอบอะไร?\n- ไม่ชอบลุงดีเจในหนัง รู้สึกถึงความเยอะความเวิ่นเว้อมากกว่าจะมีอารมณ์ร่วมตามฮี\n- หนังกว่าเครื่องจะติดก็ครึ่งหลังเลยฮะ ครึ่งแรกได้อารมณ์หนังสปีดภาคแรก แต่ยังทำสู้ของเค้าไม่ได้\n- ด้วยความที่หนังทำมาจากเกมส์มั้ง เหตุผลตรรกะอะไรเลยไม่ค่อยมี ใครจะไปดูเอาเหตุผลก็ทำใจนิดนึง ถ้าดูเอามันส์ถือว่าโอเคเลย\n- สัญญาณอินเตอร์เน็ทของอเมริกาคือเริ่ดมาก มีทุกที่จริงๆ ขับไปที่ไหนก็เฟสทามคุยกันได้ตลอดเวลา เมื่อไหร่เมืองไทยจะมีแบบนี้บ้าง\n- แอร์โรงหนังลิโด้สาม นั่งตรงด้านริมคือขอบอกว่าโคตรหนาวเลยฮะ เพราะลมแอร์จะตกมาใส่เราตลอดเวลา เคยมาดูโรงนี้ตอนดู แมรี่อิสแฮปปี้รอบสื่ออยู่ซ้ายมือสุด คือหนาวมาก คราวนี้นั่งริมขวาสุด หนาวพอกัน คราวหน้าจะลองนั่งตรงกลางโรงดูบ้าง 555\n\nสรุป\nงานนี้มาดูฉากแข่งรถฉากขับรถไล่ล่าสนุกๆ ก็ถือว่าโอเค อย่าไปคาดหวังว่าจะระดับ Fast หรือ Rush เชียวหล่ะ\nคะแนนความชอบ 7 / 10\n...................................................\n\n\nแมวตัวนั้นนั่งดูหนังตรงแถวc\nwww.facebook.com/cwatchthemovies\n"}
