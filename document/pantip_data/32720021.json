{"movie_name": "Dracula Untold", "text": "Dracula Untold (2014)\n\n\nเรื่องราวต้นกำเนิดของแดร็คคูล่า ผีดิบในตำนานของฝรั่งที่ทั่วโลกรู้จักกันดี เล่าเรื่องของวลาด (ชื่ออ่านออกเสียงยากมาก) กษัตริย์หนุ่ม-ผู้ขึ้นชื่อว่าเคยเป็นอดีตมือเพชรฆาต-ตกถึงคราวเคราะห์เพราะเกิดสงครามขึ้นระหว่างเมืองของตัวเองที่มีคนแค่หยิบมือเดียว กับเมืองใหญ่ที่มีกำลังคนมากกว่าหลายเท่า เขาจึงหาลู่ทางเพื่อปกป้องลูกเมียและชาวเมืองของตัวเอง ด้วยการเข้าสู่ด้านมืด ทำสนธิสัญญาผีดิบดูดเลือดเพื่อแลกกับพลังอำนาจมหาศาจ โดยที่ไม่รู้เลยว่าเขากำลังจะกลายเป็นเค้าน์แดร็คคูล่าแห่งทรานซิลเวเนียอันเลืองลื่อ\n\nหนังเล่าเรื่องกระชับฉับไว เล่าเรื่องในอีกด้านนึงที่เราไม่เคยรู้มาก่อนของผีดิบตัวนี้ (เดี๋ยวนี้มีหนังที่ตีความใหม่ของตัวละครต่างๆ ที่เรารู้จักกันดีออกมาเยอะจริงๆ อย่างมาลิฟิเซนท์ I,Frankenstein ฯลฯ) โทนหนังอารมณ์เดียวกับหนังประเภทเดอะลอร์ดออฟเดอะริง ผสมกับเกร็ดสยองเล็กๆ น้อยๆ เรื่องที่มาของเค้าน์แดร็กคูล่า แต่ก็ไม่ได้น่ากลัวอะไรมาก เน้นแอคชั่นมากกว่า มีการสู้รบปรบมือกันของชาวเมืองต่างๆ มีซีจีอลังการ มีเกร็ดเรื่องครอบครัว\n\nข้อเสียของหนังเรื่องนี้ ด้วยความที่มันมีฉากแอคชั่นเยอะ บางฉากก็มันส์ดี ทำดีมาก แต่บางฉากแทบดูไม่รู้เรื่อง ตัดภาพเร็วมาก ตัวละครก็เยอะมาก จนไม่รู้ว่าใครสู้กับใคร\n\nสรุปเป็นหนังดูได้เรื่อยๆ เพลินๆ ไม่เป็นที่จดจำอะไรมาก ให้ความบันเทิงในระดับพอดูได้ ตุ๊ดว่าดูก็ได้ไม่ดูก็ไม่เสียหายค่ะ : )\n\n6.5/10\n\nติดตามรีวิวหนังเรื่องอื่นๆ ของตุ๊ดได้ที่ [Spoil] คลิกเพื่อดูข้อความที่ซ่อนไว้\n"}
