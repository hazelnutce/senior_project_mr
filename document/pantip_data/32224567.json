{"movie_name": "Million dollar arm", "text": "ไม่น่าเชื่อว่า ตอนเริ่มเรื่องนั้นแทบไม่มีอะไรเกี่ยวข้องกับเบสบอลเลย เรื่องราวมันเริ่มต้นที่นักธุรกิจหนุ่มผู้เป็นเหมือนนายหน้าค้าขายกับนักกีฬา ที่ริอ่านมาเปิดกิจการของตัวเองและก็กำลังจะไปรอดมิรอดแหล่ แม้แต่ตัวช่วยที่คิดว่าได้แน่ๆ ก็กลับเชื่อใจไม่ได้ สุดท้าย เขาก็ต้องคิดใหม่ทำใหม่…\n\nด้วยกีฬาชนิดใหม่ที่เขาไม่เคยคิดจะจับ “เบสบอล”\n\n\nการคัดเอาเด็กจากอินเดียซึ่งเป็นชาติที่นิยมการเล่นคริกเก็ตเป็นอันมาก แม้จะไม่ได้เหมือนกับเบสบอลมากนักแต่เขาคิดว่ามันน่าจะมีหนทางปรับจูนกันได้ เราลุยไปถึงอินเดีย สร้างรายการคัดตัวที่ลือลั่น ก่อนจะได้เด็กอินเดียสองคนมาเป็นผู้เข้ารอบสุดท้าย และพามาฝึกการเล่นเบสบอลในสหรัฐอเมริกา ด้วยหวังว่าหนึ่งในนั้น น่าจะได้เข้าเมเจอร์ลีก แต่หนทางข้างหน้าไม่ใช่เรื่องง่ายเลย\n\n------------------\n\nมันคือหนังที่สร้างจากเรื่องจริง เล่าเรื่องราวที่ไม่ได้มุ่งเน้นกีฬาเบสบอลมากนัก แต่กลับมุ่งเน้นดราม่าและโรแมนติกโดยมีเบสบอลเป็นส่วนหนึ่งที่ขาดไม่ได้นั่นเง ธุรกิจผลักดันเด็กที่ไร้ฝัน ปลุกพวกเขาให้เติบโต พร้อมๆ กับที่นักธุรกิจก็ได้เรียนรู้และเข้าใจไปด้วยกัน โครงการ ‘แขนเงินล้าน’ ที่ทำเราน้ำตารื้นได้อยู่หลายช็อต พอมันเป็นบรรยากาศแบบเอเชียๆ แล้วก็มันต่อติดกับอารมณ์เราได้ง่ายแบบนี้แหละ\n\nนอกจากซึ้งน้ำตาซึมแล้วหนังยังมุกฮาๆ สอดแทรกมาอยู่เป็นระยะ จบแบบประทับใจ บอกได้ว่านี่เป็นหนังดี ดีจนถึง End Credit เลยแหละ\n\nMillion Dollar Arm | http://bit.ly/1lXh9ld\n"}
