{"movie_name": "Jurassic World (2015)", "text": "ต้องบอกเลยหนังเรื่องนี้เป็นอีกหนึ่งเรื่องที่ผมไม่คิดว่าจะหยิบมาทำต่อ แต่สุดท้ายก็เหมือนฝันที่เป็นจริง อย่างที่Spielbergบอกไว้เลยJurassic Worldไม่ได้ทิ้งJurassic Parkเลยแต่มันคือJurassic Parkในแบบฝันที่เป็นจริง และแน่นอนผมดูIMAXอยู่แล้ว\n\nหนังทำให้เรานึกถึงภาคแรกอย่างที่หลายๆคนได้บอกไว้ ผมไม่คิดว่าจะได้เห็นทั้งรถJeepและกล้องสีเขียวอันนั้นที่ผมเคยอยากได้ในตอนเด็ก สุดยอดจริงๆ และที่สำคัญผมจับตารอดูเจ้า Indominus rexและเจ้า Mosasaurusและที่สำคัญผมไม่คิดว่าT-rexจะมีส่วนร่วมกับหนังเรื่องนี้แล้วเพราะไม่เห็นเลยแต่ก็มีจนได้และสำคัญซะด้วย\n\nถึงได้บอกว่าผมนึกถึงภาคแรกเลย นักแสดงสุดยอดทุกคนChris Prattเอยนางเอกเอยและเด็กทั้งสองเล่นดีกันสุดๆ และอีกอย่างที่ไม่ชมไม่ได้เลยเจ้าRaptorแสนรู้จริงๆแม้จะหลงผิดไปชั่วครู่ ฮ่าๆ หนังเรื่องนี้สอนหลายๆอย่างสำหรับผม\n\nผมได้ข้อคิดอย่างนี้ มนุษย์คิดแต่จะสร้าง จะควบคุม จะทำลายในสิ่งที่ตนไม่สามารถควบคุมได้ สัตว์ดุร้ายเราควรปล่อยให้มันอยู่ในแบบที่มันควรอยู่ ควรเรียนรู้ที่จะอยู่กับมัน ไม่ใช่คิดจะควบคุมมัน ผมรักหนังแฟรนไชส์นี้และมีความผูกพันกับมันมาก มันเปิดโลกจินตนาการตั้งแต่เด็กทั้งหมดของผม และที่สำคัญต้องขอบคุณผู้ชายคนนี้พ่อมดแห่งHollywoodไม่ใช่แค่Jurassic แต่ทั้งE.T.และJaws Indiana Jonesก็เป็นหนังที่ไม่ใช่ทำแค่รายได้ดีอย่างเดียวยังเป็นหนังที่คนทั้งโลกจดจำ Steven Spielberg The Magician of Hollywood\n"}
