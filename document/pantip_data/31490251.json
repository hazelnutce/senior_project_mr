{"movie_name": "12 Years a Slave (2013)", "text": "’12 Years A Slave ปลดแอก คนย่ำคน’ ที่เต็มด้วยนักแสดงคุณภาพ บทภาพยนตร์ที่ยอดเยี่ยม ส่งผลให้เข้าชิงลูกโลกทองคำไปถึง 7 สาขาด้วยกัน เรื่องราวของ Solomon Northup (Chiwetel Ejiofor) ชายผิวดำที่เป็นเสรีชนที่ลูกมีเมียแล้ว อาศัยอยู่ในนิวยอร์ก แต่โชคชะตาพลิกผันเขาถูกขายไปเป็นทาสโดยที่เขาไม่ทันได้ต่อต้านอะไร ตื่นขึ้นมาอีกที เขาก็กลายเป็นทาสไปแล้ว\n\nหนังบอกเล่าเรื่องราวใน 12 ปีที่ผู้ชายคนนี้ต้องระหกระเหินอยู่ต่างที่ต่างถิ่น ตกระกำลำบากถูกกดขี่ต่างๆ นานาจากคนผิวขาวที่คิดว่าตัวเองเป็นมากกว่าเจ้านาย แต่เป็นถึงเจ้าของเจ้าชีวิตของเหล่าทาสผิวดำเหล่านี้ ทั้งที่พวกเขาก็เป็นมนุษย์คนหนึ่งเหมือนๆ กัน\n\n\n- หนังฉายภาพความน่าสลดหดหู่ของชีวิตที่ไร้อิสรภาพที่ควรจะดี และการทำร้ายมนุษย์ด้วยกันที่ไม่น่าจะรับได้\n\n- หนังไม่ได้มีอยู่แค่เพียงแง่มุมเดียว หนังไม่ได้เอ่ยเพียงแค่มุมของการกดขี่ของคนผิวขาวที่มีต่อคนผิวดำ หนังยังขยายไปถึงสิ่งที่คนผิวดำกระทำต่อกันเอง และก็ยังขยายไปถึงสิ่งที่คนผิวขาวด้วยแต่คิดไม่เหมือนกันกระทำต่อกันเองอีกด้วย\n\n- หนังมีนักแสดงฝีมือดีมาร่วมงานอย่างเพียบ สอดรัดเอาไว้ด้วยการเรียบเรียงที่ประณีต\n\nหนังดีที่อยากแนะนำครับ\n\nอ่านเพิ่มเติมกันได้ที่ http://bit.ly/1etVNKk\n"}
