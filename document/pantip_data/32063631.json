{"movie_name": "Godzilla 2014", "text": "       สำหรับแฟนซีรี่ย์นี้ คงได้สมใจดังใจกับการกลับมา ถึงแม้เป็นการตีความใหม่ในหลายบริบท โดยอาศัยเรื่องราวของสัตว์ประหลาดเป็นพื้นหลัง แต่การตีความครั้งนี้ก็เป็นการคารวะหนังต้นฉบับ (ไม่ใช่เวอร์ชั่น โนว์แลนด์ เอ็มมิริช) Gojira ของญี่ปุ่น\n       ครั้งนี้เรื่องราวแกนหลังของเรื่องตกเป็นของฝ่ายมนุษย์กับความประมาท ปรามาท กับสิ่งที่ไม่รู้ \"ธรรมชาติยังคงยิ่งใหญ่\" หนังเล่นกับเส้นเรื่องความสมดุลของธรรมชาติ และดราม่าของตัวละครมนุษย์ที่ไม่ฟูมฟาย หนังให้ฝ่ายผู้ร้ายที่ร้ายกว่า เกิดขึ้นจากการทดลองที่ผิดพลาดของมนุษย์อิงจากความสงสัยบวกความไม่รู้ เกิดเป็นเจ้าMUTO สิ่งมีชีวิตปรสิตที่ต้องการอาหาร สืบพันธุ์และขยายพันธุ์  ตัวละครมนุษย์ (ประเด็นดราม่าขับเน้น และมากสุดในช่วงต้นก่อนลดระดับลงด้วยตัวพระเอกของเรื่อง Brody) ที่เหมือนมีปมในใจได้เดินทางพบ พราก จากกัน แล้วถูกเชิดชูให้เป็นฮีโร่ กลับไม่ได้ใจคนดู เมื่อ Gojira (Godzilla) ปรากฏตัวขึ้น เสียงเชียร์ในใจของคนดูเทให้ Godzilla อย่างไม่ต้องสงสัย ถึงแม้จะรู้อยู่ว่าหนังจะหาทางออกอย่างง่ายให้ทุกตัวละครจบลงอย่าง Happy Ending ก็ตาม ก็หนังก็มีชั้นเชิง ลูกล้อ ลูกชน CGI ที่พัฒนาขึ้นจากแต่ก่อนมาก แต่ก็ไม่ได้อึกทึกครึกโครม หรือจงใจ วินาศสันตะโร เหมือน ...... แก๊งค์หุ่นยนต์..........  (แฟนบอยอย่าโกรธน่ะ เพราะทุกเรื่องของไมเคิล เบย์ อืม..... แต่ผมก็ดู) สำหรับผมการได้ดู Godzilla ก็คือการหวนรำลึกถึงช่วงวัยเด็ก กับความผูกพันในหนังแสนรักเรื่องนี้\n"}
