{"movie_name": "Woman in Gold", "text": "[Mini-Review]หนังเข้าใหม่ประจำสัปดาห์ : Woman in Gold ภาพปริศนา ล่าระทึกโลก (ไม่สปอยล์)\n.\n“หนังถ่ายทอดความขมขื่นของชาวยิวในช่วงนาซีปฏิวัติได้อย่างเจ็บปวด การต่อสู้เพื่อทวงคืนอดีตมีพลังและงดงามไม่แพ้งานศิลปะล้ำค่าภายในเรื่อง”\n.\nร่วมการเดินทางสู่ความประทับใจ ในมหากาพย์การต่อสู้เพื่อทวงความยุติธรรม! เรื่องราวชีวิตจริงอันน่าเหลือเชื่อของ มาเรีย อัลท์แมน (เฮเลน มิร์เรน จากภาพยนตร์เรื่อง The Queen) หญิงชาวยิวที่อพยพไปอยู่ที่เมืองเวียนนา ประเทศออสเตรีย เพื่อหนีการฆ่าล้างเผ่าพันธุ์ชาวยิวจากนาซีเยอรมันในช่วงสงครามโลกครั้งที่ 2 หลังจากสงครามเสร็จสิ้น มาเรียพยายามต่อสู้กับรัฐบาลออสเตรีย เพื่อจะเรียกงานศิลปะทั้ง 5 ชิ้น ของครอบครัวคืนมา เป็นภาพผลงานของ กุสตาฟ คลิมท์ เสมือนการกอบกู้ศํกดิ์ศรีของครอบครัว หลังจากที่เธอและครอบครัวถูกทหารนาซีเยอรมันขโมยภาพงานศิลปะชิ้นเอกของวงตระกูลไปในช่วงสงคราม โดยมาเรียได้รับความช่วยเหลือจาก เรนดอล โชนเบิร์ก (ไรอัน เรย์โนลด์ จาก Green Lantern) ทนายหนุ่มที่ไร้ประสบการณ์ ทั้งสองใช้เวลาในการต่อสู้กับรัฐบาลออสเตรียด้วยระยะเวลาเกือบบ 60 ปี (Cr.majorcineplex.com)\n.\nภาพยนตร์อิงประวัติศาสตร์ เรื่องราวของ Maria Altmann หญิงสาวชาวยิวผู้ต่อสู้เพื่อเรียกร้องงานศิลปะประจำครอบครัวจากรัฐบาลออสเตรีย โดยหนังได้บอกเล่าเรื่องราวการต่อสู้เพื่อทวงสิทธิ์และศักดิ์ศรีของเธอสลับกับเรื่องราวที่เกิดขึ้นในอดีตของเธอเป็นระยะๆ ตัวหนังได้ถ่ายทอดสภาวะการต่อสู้กับสภาพจิตใจของเธอและทนายหนุ่มคู่ใจได้อย่างถึงกึ๋น อีกทั้งการบอกเหตุการณ์ในช่วงภาวะสงครามที่ชาวยิวถูกกดขี่โดยพวกนาซี แม้แทบจะไม่มีฉากรุนแรงหรือใช้อาวุธแต่หนังกลับสามารถกระแทกอารมณ์และถ่ายทอดเรื่องราวการถูกกดขี่ของชาวยิวในสมัยนั้นได้อย่างเจ็บปวดและทรมาน ด้านสองนักแสดงก็สามารถบอกเล่าอารมณ์และถ่ายทอดความเจ็บปวดที่เกิดขึ้นกับ Maria Altmann หญิงชาวยิวผู้กอบกู้ศักดิ์ศรีภายในเรื่อง และทนายหนุ่มผู้ทะเยอทะยาน Randol Schoenberg ได้งดงามมากๆ\n.\nMy Score : 8.5/10\n\n"}
