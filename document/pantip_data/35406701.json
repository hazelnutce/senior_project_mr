{"movie_name": "Star Trek Beyond", "text": "Star Trek Beyond ข้ามขอบจักรวาล\n\n(ไม่สปอยล์)\n\nหนังยังรักษาความสนุกจากมาตรฐานเดิมในภาคก่อนๆ และยังคงแสดงความเป็นหนัง แอ็กชั่น ไซไฟ ผจญภัยในอวกาศ ได้เป็นอย่างดี ถึงแม้จะเปลี่ยนมือผู้กำกับก็ตาม เพิ่มเติมมาด้วยมุมกล้อง ฉากที่ต้องลุ้นระทึก แอ็คชั่นไล่ล่า รวมถึงดนตรีมันส์ๆ ที่พอจะมีกลิ่นอายจาก Fast ที่ ผกก.คนใหม่ใส่เข้ามา\n\nข้อดีของ Star Trek คือมันสามารถขยายจักรวาลไปได้ไกลอีกมาก เรื่อยๆ เนื่องด้วยภารกิจของยาน USS Enterprise สำรวจโลกใบใหม่\n\nภาคนี้ กัปตันเคิร์กดูเท่มากกว่าที่ผ่านมาเยอะ รวมถึงสกิลการกวนตีนของสป็อคที่มากขึ้น แฟนๆของเชคอฟน่าจะถูกใจเพราะภาคนี้เขาเด่นมาก น่าเสียดายที่เราจะไม่ได้เห็นเขาอีกแล้ว (ข่าวว่า Star Trek 4 จะไม่มีการแคสบทเชคอฟใหม่ เพื่อเป็นการให้เกียรติ แอนตัน เยลชินที่เสียชีวิตไปครับ)\n\nข้อเสียมีบ้างเนื่องด้วย ภาค 2 พี่เบนเล่นบทตัวร้ายอย่าง 'ข่าน' ได้สุดยอดมากๆ จนทำให้ตัวร้ายภาคนี้ ง่อยไปเลยอะ แต่ผมชอบตัวละครใหม่ เจย์ลาห์ นะ แสดงได้น่ารัก ขโมยซีนดี\n\nและสุดท้าย ขอใช้พื่นที่ตรงนี้ อำลา 2 นักแสดงที่จากลาไป Leonard Nimoy และ Anton Yelchin ขอให้ไปสู่สุคตินะครับ\n"}
