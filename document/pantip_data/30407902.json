{"movie_name": "เกรียน ฟิคชั่น", "text": "เป็นหนังอีกเรื่องที่ดูทีเซอร์ครั้งแรก เฮ้ยหนังไรอ่ะ?  เกิดคำถามขึ้นมาทันที\n\nณ วินาทีนั้น คงไม่ไปดูหรอก  แต่เพื่อนข้างๆบอกว่า เดี๋ยวเรามาดูเรื่องนี้กันอีกนะ\n\nพอหนังเข้าโรง ก็ตัดสินใจไปดู แต่ไม่มีรอบเพราะฉายน้อยและเราไปดึก\n\nเมื่อวานนี้เลยไปดูอีกรอบ (เพราะราคาถูกกกกกกกกก) 5555555\n\nพอได้ดู เออ ก็สนุกดีนะ แต่ทำไมรายได้น้อยจัง\n\nสิ่งที่ชอบ เราชอบการตีความของหนังเรื่องนี้มันเหมือนชีวิตวัยรุ่นที่ผ่านมาเลย\n\nชอบตอนสุดท้ายที่รู้ว่ากิ๊บซี่เป็นแม่ของตี๋  ผู้กำกับเข้าใจคิดดีอ่ะ\n\nชอบตอนที่เพื่อนไปตามตี๋กลับมาก มันให้ความรู้สึกของคำว่าเพื่อนได้มากทีเดียว\n\nและหนังเรื่องนี้อาจทำให้ผู้ใหญ่ได้มองความฝันของเด็กได้หลากหลายมุมมาก\n\nทุกอย่างแลสะท้อนถึงชีวิตวัยรุ่นที่คาดว่าทุกคนต้องเคยเกิดเหตุการณ์อย่างนี้ไม่มากก็น้อย\n\nหนังให้แง่คิด ดี แต่ไม่ใช่ หนังตลก ออกแนว ดราม่าด้วยซ้ำ แค่ สอดมุขตลกเพื่อไม่ให้หนังเครียดเกินไปแค่นั้นเอง\n\nแต่ก็ทำให้อมยิ้ม ได้ สบาย ๆ ถ้าเด็กที่ไปดูรู้จักคิดตามจะได้อะไรเยอะ มาก ด้วยความที่เข้าไปดูแบบที่ไม่คาดหวังอะไร\n\nทำให้สิ่งที่เห็นตั้งแต่ต้นเรื่อง มันประทับใจเกินคาด มุมกล้อง การตัดต่อ การแสดงที่เป็นธรรมชาติ\n\nความกระชับของแต่ละฉาก รวมถึงการใช้เทคนิคหลากหลายมานำเสนอและบอกเล่าชีวิตวัยรุ่น มันโดนใจ\n\nช่วงท้าย ๆ แม้ว่าหนังจะพยายามไขปมปัญหาที่ดูเหมือนว่ามันจะมีหลายปม ทำให้หนังดูยาวขึ้น\n\nและไม่หนักแน่นในการแก้ไขปมปัญหาใดปัญหาหนึ่ง แต่มันก็ทำให้เรารู้สึกอินไปกับมัน ถึงขั้นน้ำตาคลอได้ทีเดียว\n\n\nปล.เป็นนั่งที่นาน เข้าโรงไป 6.20 ออกมา 3 ทุ่มเกือบครึ่ง  แต่ไม่รู้สึกว่านานเลย\n\nและคำถามที่เราได้หลังจากออกมาคือ เราจะหาเพื่อนแท้แบบนี้ได้ที่ไหน\n\nยอมทิ้งการสอบเพื่อมาตอบหาเพื่อน\n"}
