{"movie_name": "Sing (เสียงจริง ตัวจริง) ภาพยนต์จากผู้สร้าง Minion(มินเนี่ยน)", "text": "รีวิว SING : ชวนมาดูเหล่าสัตว์น่ารักๆร้องเพลงเพราะๆกัน\n[**No Spoil นอกตัวอย่างหนัง]\n\nหนังการ์ตูน Animation น่ารักๆ\nการันตีความสนุกจากผู้สร้าง Despicable Me\nหรือที่รู้จักกันในชื่อ Minions\n\nโทนหนังก็เป็น Feel Good ตามตัวอย่างหนังเลย\nเรื่องราวเกี่ยวกับการแข่งขันประกวดร้องเพลง\nของเหล่าสัตว์ในเมืองทั้งหลาย\n\nซึ่งผู้เข้าแข่งขันแต่ละตัว\nต่างก็มีใจรักในการร้องเพลง\nและมีความฝัน ที่จะได้เงินรางวัลแตกต่างกันไป\n\nพล็อตเรื่องธรรมดาๆ แต่หนังดูแล้วให้ความรู้สึกดี\nมีความสนุก น่ารัก และตลก\nเรียกรอยยิ้มจากการกระทำของสัตว์แต่ละตัวได้\n\n\nในส่วนของเพลงก็มีเยอะ จัดเต็ม\nแต่ส่วนใหญ่จะนำมาแค่ท่อนฮุคสั้นๆ\nคือได้ฟังเพลงเยอะ แต่ไม่เข้าถึงอารมณ์แต่ละเพลงสักเท่าไหร่\nเหมือนกินอาหารต่างประเภท ชนิดละหนึ่งคำสลับไปมา\nแต่ก็มีบางเพลง ที่ได้ช่วงเล่นยาวๆก็ทำได้ดีครับ\n\nเรื่องนี้ผู้ใหญ่ที่พาลูกๆหลานๆเข้าไปดู\nน่าจะรู้สึกสนุกไปกับหนังโดยที่ไม่หลับได้\nและเด็กๆก็น่าจะชอบเช่นกันครับ\n\nสรุป...รู้สึกชอบ ถือเป็นหนังดูเล่นๆเพลินๆ\nไม่เสียดายเวลาและค่าตั๋ว\n\n#ไม่ใช่นักวิจารณ์\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n\n"}
