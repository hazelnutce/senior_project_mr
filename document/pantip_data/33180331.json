{"movie_name": "American Sniper", "text": "ผลงานล่าสุดของผู้กำกับ Clint Eastwood ที่ดัดแปลงจากชีวประวัติของ Chris Kyle อดีต Sniper ที่ได้รับการกล่าวขานว่าเป็นตำนาน ด้วยสถิติในการฆ่าศัตรูได้มากที่สุดในประวัติศาสตร์ทหารของ America\n\n\n\nในวัยเด็กพ่อของ Chris เป็นคนสอนให้เขายิงปืนและยังปลูกฝังทัศนคติในการปกป้องคนในครอบครัว ซึ่งพ่อของ Chris แบ่งคนออกเป็น 3 ประเภท คือ แกะ หมาป่า และหมาเฝ้าแกะ\n\n\n            แกะ คือคนที่ปกป้องตัวเองไม่ได้ หรือคนอ่อนแอ\n\n            หมาป่า คือคนที่คอยจ้องจะเล่นงานแกะ\n\n            หมาเฝ้าแกะ คือ คนที่คอยปกป้องแกะ\n\n\n            (ไม่แน่ใจว่าต้องมีอีกตัวละครที่ไม่ถูกกล่าวถึงคือ เจ้าของแกะ ที่เลี้ยงดูและหาประโยชน์จากแกะด้วยหรือเปล่า)\n\n\n\nแน่นอนว่าคนอย่าง Chris เกิดมาเพื่อเป็นหมาเฝ้าแกะ ดังนั้นเขาจึงไปสมัครเข้าหน่วย Seal และได้เป็น Sniper ในที่สุด\n\n\nและอาจเพราะหน้าที่ในสมรภูมิที่ทำให้เขาได้เป็น “หมาเฝ้าแกะ” ได้อย่างภาคภูมิ นั่นทำให้ Chris ปฏิเสธคำขอร้องของภรรยาที่ให้เลิกไปสงครามแล้วกลับมาอยู่กับครอบครัว จนท้ายที่สุด Chris ร่วมรบในสงครามไปถึง 4 ครั้ง\n\n"}
