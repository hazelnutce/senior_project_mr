{"movie_name": "ฝากไว้..ในกายเธอ", "text": "ตัวอย่างทำให้คนดูคาดหวังว่ามันจะออกมาเป็นหนังสยองขวัญผีหลอกวิญญาณหลอนกรี๊ดลั่นสนั่นโรง\nแต่ตัวหนังจริงๆ แล้วออกแนวระทึกขวัญเชิงจิตวิทยามากกว่า ประมาณว่าตัวเอกเครียด คิดมาก และหลอนไปเอง\nแต่ก็มองให้หนังเป็นแนวนั้นได้ไม่เต็มปาก เพราะมีหลายฉากที่เหมือนตัวเอกจะเจอดีเข้าจริงๆ ไม่จะหลอนไปเองแน่ๆ\nเช่น ฉากผีกระโดดขย่มเตียง และฉากเก้าอี้กับหุ่นโชว์เสื้อ เป็นต้น แต่ถ้าผีมีจริง การปรากฏตัวของผีก็ไม่ค่อยมีเหตุผลเอาเสียเลย\nมาเอาคืนก็ไม่ใช่ มากดดันให้เผยความจริงรึก็ไม่ มาหลอก มาหลอนเฉยๆ หรืออะไรยังไง? หนังไม่เคลียร์เลยตรงจุดนี้\nยิ่งนำเสนอผีตุ้งแช่แบบไม่มีชั้นเชิง ผลุบๆ โผล่ๆ มาแล้วก็ไป ไปแล้วก็มา แทบจะหาความสยองขวัญ/น่ากลัวไม่เจอ\n(เจอแต่ความตกใจ) แบบนี้ยิ่งน่าผิดหวัง เลยพยายามมองให้หนังเป็นแนวระทึกขวัญเชิงจิตวิทยามากกว่า\nซึ่งถ้ามองในแง่มุมนี้ หนังถือว่าใช้ได้เลยทีเดียว ถ้าหนังมั่นใจในทิศทางและนำเสนอออกมาได้ลงตัวกว่านี้\nน่าจะเป็นหนังระทึกขวัญชั้นดีของบ้านเราเรื่องนึงเลยทีเดียว\n\nแก้ไขข้อความเมื่อ 13 สิงหาคม 2557 เวลา 22:50 น."}
