{"movie_name": "The Letter 1940", "text": "ถ้าคุณตามหาการแสดงขั้นเทพ เรื่องนี้เป็นอีกหนึ่งเรื่อง\nที่คุณไม่ควรพลาดด้วยประการทั้งปวง\n\n\n\nเปิดมาก็เริ่มด้วย \"เลสลี่ย์\" (Bette Davis) ถือปืนลูกโม่ไล่ยิงชายคนหนึ่งอย่างเลือดเย็น\nแล้วยังยิงซ้ำแม้ว่าชายคนนั้นจะลงไปนอนคว่ำกับพื้น พวกคนงานท้องถิ่นพากันแตกตื่นขยี้ตาลุกมาตามเสียงปืน\nแน่นอนครับ \"คนที่ยิงคือเจ้านายของพวกเค้าเอง\" พวกเค้าถือว่าเป็นพยานปากเอกเลยแหละ\n\nจากนั้นให้คนงานไปตามสามีและทนายประจำตัวของเธอกลับมา พวกเขามาถึงเธอก็ \"เล่าเรื่อง\" ให้ฟัง ผู้ตายก็คือ \"แฮมมอนด์\"\nเขาได้บุกเข้ามาพยายามข่มขืนเธอ แต่เธอฉวยโอกาสที่เขาสะดุดขั้นบันได รีบพุ่งไปคว้าปืนในลิ้นชักยิงใส่ผู้ตายด้วยความหวาดกลัว\nมันแย้งกันกับสิ่งที่เราได้เห็นในหนังอยู่มากโข ในตอนต้นฉากเปิดเรื่องนั่นเอง แต่เรื่องราวมันไม่จบแค่นั้นแน่ๆ\nเพราะชื่อหนังก็บอกโทนๆว่า The Letter แน่นอนครับต้องมี จดหมายเข้ามาเกี่ยวข้อง จะเป็นยังไงติดตามต่อได้ในหนัง\n\nส่วนตัวแล้วผมชอบการแสดงของ Bette Davis นางแสดงได้คมทุกฉาก เป็นอีกหนึ่งการแสดงที่จัดเจน\nประโยคเด็ดสุดเลยคือ \"With all my heart, I still love the man I killed!\" OMG! ฉากนี้ขนผมนี่ลุกเลยครับ\n\n\nหักคะแนนตอนจบนิดหน่อย \"Mrs.Hammond\" หน้าตาน่ากลัวเกินไป\n"}
