{"movie_name": "The Maze Runner เขาวงกตที่น่ากลัว แต่ก็ท้าทายน่าสนุก จนในที่สุดก็ได้ไปดู", "text": "กันยายนปีนี้ มีหนังเรื่องเดียวที่น่าดูในโรงฯ ก็คือ Mazz runner นี่แหละครับ ที่ดูทรงแล้ว น่าจะอรรถรสมาเต็ม งานสร้างอลังการหน่อย\n\nถือว่าเป็นหนังที่สนุกอีกเรื่องเลย ดำเนินเรื่องกันแบบให้เราสงสัยใคร่รู้ ตามติดตัวละครพระเอกว่า \"จะทำยังไงต่อไปดี จะออกจากที่นี้ยังไง\" แล้วหนังก็จะค่อยๆอธิบายให้เรารู้ไปพร้อมกับพระเอกได้อย่างเนียนๆ \"แต่\" ด้วยความที่หนังพยายามปูเรื่องซะเยอะ ทำให้บางช่วงรู้สึกว่ามันอืดๆ ราบเรียบไปหน่อย อาจมีวูบหลับกันได้นิดนึง\n\nในส่วนของแอ๊คชั่น มีไม่เยอะมากนัก แต่ทุกครั้งที่มี บอกได้เลยว่า \"ตื่นเต้น\" จนบางทีลืมหายใจก็ยังมี ลุ้นระทึก และบีบหัวใจดีครับ ฉากทำได้ทรงพลัง จากที่หนังดำเนินแบบเรียบๆให้คนดูเกือบเบื่อ เค้าก็จะใส่แอ๊คชั่นที่เหมือนมาเขย่าตัวเราอย่างแรง ได้ผลดีกว่ากาแฟดำ 1 แก้วอีก เป็นแอ๊คชั่นที่เน้น \"วิ่ง\" ที่เจ๋งมากๆ\n\nเนื้อเรื่องถือว่าดีและมีความซับซ้อน ทำให้เราอยากรู้และติดตามไปจนจบเรื่อง ทั้งเอาใจช่วย ทั้งอยากรู้ด้วย หนังพยายามปิดช่องโหว่ที่คนดูคิดและจับผิดอยู่ ซึ่งรู้ได้จากบทพูดและการกระทำของตัวละคร แต่ช่วงท้ายของเรื่องในส่วนของบทสรุป รู้สึกเหมือนมันแปลกๆ บางตัวละครมันไม่น่าทำแบบนี้ได้ ก็ดันทำได้ แล้วก็ดันไม่อธิบายมาให้หมด ซึ่งมันค่อนข้างสำคัญทีเดียว ติดใจอยู่ที่บางตัวละครนี้แหละ ไม่งั้นช่วงบทสรุปของเรื่องจะเป็นอะไรที่ \"เจ๋งมาก\"\n\nสรุปแล้ว เรื่องนี้เป็นหนังแอ๊คชั่น ที่ดูได้สนุกจนจบเรื่อง อาจมีช่วงยืดๆบ้าง แต่แอ๊คชั่นเจ๋งและตื่นเต้นดี ถือเป็นหนังน่าดูที่สุดแล้วจริงๆสำหรับเดือนนี้ ดูเหอะ ไม่มีตัวเลือกอื่นที่น่าสนแล้ว ฮ่าๆๆ\n\nปล. พี่ตู่ นักร้องก็มาเล่นเรื่องนี้ด้วยนะครับ ชื่อว่า มินโฮ แหม่ ร้องเพลง แต่งเพลงเก่ง แล้วยังเล่นหนังเก่ง จำทางเก่ง วิ่งก็เร็วด้วยนะครัช 555+\n\n"}
