{"movie_name": "Cinderella", "text": "[Mini-Review] Cinderella ซินเดอเรลล่า (No spoil)\n.\nเรื่องราวของซินเดอเรลล่าได้เดินตามรอยชีวิตของ เอลล่า (ลิลี่ เจมส์) สาวน้อยที่พ่อผู้เป็นพ่อค้าของเธอได้แต่งงานใหม่หลังจากการสูญเสียแม่ไป ด้วยความที่อยากจะให้กำลังใจพ่ออันเป็นที่รักของเธอ เอลล่าให้การต้อนรับแม่เลี้ยงคนใหม่ (เคท แบลงเชตต์) และลูกเลี้ยงของเธอ อนาสตาเซีย (ฮอลิเดย์ เกรนเจอร์) และดริสเซลล่า (โซฟี แมคชีร่า) สู่บ้านของเธอ แต่เมื่อพ่อของเอลล่าได้ด่วนจากไปอย่างกะทันหัน เธอพบว่าตัวเองได้ตกอยู่ภายใต้ความดูแลของครอบครัวใหม่ที่เต็มไปด้วยความอิจฉาและโหดร้าย สุดท้ายเธอได้กลายเป็นเพียงคนรับใช้สาวที่ร่างกายเต็มไปด้วยขี้เถ้าและถูกเปลี่ยนชื่อเป็น ซินเดอเรลล่า (Cr.majorcineplex.com)\n.\nจากนิทานเทพนิยายสุดอมตะที่คนทั้งโลกรู้จัก สู่ภาพยนตร์ดิสนีย์ปริ๊นเซส เรื่องแรกในฉบับคนแสดง โดยได้ Lily James มารับบทแสดงนำ Richard Madden จาก Game of Thrones มารับบทเจ้าชาย และ Cate Blanchett นักแสดงระดับฝีมือออสการ์มารับบทแม่เลี้ยงใจร้ายอีกด้วย สำหรับ Cinderella (2015) เวอร์ชั่นนักแสดงฉบับนี้แม้จะเป็นหนังสูตรสำเร็จตามแบบฉบับนิทานเทพนิยายทั่วไป แต่หนังกลับสามารถถ่ายทอดเรื่องราวที่ไม่ได้รับการปรุงแต่งได้อย่างสวยงามและมีเสน่ห์ ด้านโปรดักชั่น คอสตูม และงานออกแบบมีความยิ่งใหญ่และงดงามมากๆ ภาพลักษณ์และบทบาทการแสดงของแต่ละตัวละครสามารถถ่ายทอดเรื่องราวภายในเทพนิยายได้อย่างดี โดยเฉพาะฝั่งแม่เลี้ยงเรียกได้ว่าแสบถึงใจ องค์ประกอบเหล่านี้จึงทำให้นิทานเทพนิยาย Cinderella ฉบับนี้ แม้จะไม่มีความแปลกใหม่ด้านเนื้อหา แต่ตระการตาและงดงามจริงๆ\n.\nMy Score : 8.0/10\n\n"}
