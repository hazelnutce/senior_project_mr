{"movie_name": "Life 2017", "text": "ถ้าคุณเป็นพวกชอบดูหนัง sci-fi ผสมทริลเลอร์ระทึกขวัญแล้วละก็  ขอแนะนำ LIFE เลยครับ  รู้ให้น้อย อย่าโดนสปอยก่อนก็พอ ไปดูได้เล๊ย ไม่น่าผิดหวังนะ  \n\nหนังไม่ค่อยยาวมาก (น่าจะชั่วโมงกว่าๆ) ปูเรื่องไม่นาน ไม่ยืดยาดแต่พอได้เห็นความสัมพันธ์ตัวละครแบบกำลังดี หลังจากนั้นก็ซัดกันมันเลย   จัดแต่ฉากระทึกเข้ามาเรื่อยๆ    ชนิดที่ว่าต้องเผลออุทาน  \"เชรดดด\"  หรือแบบ \"เฮ้ยยยย\" เลยแหละ (จริงๆหยาบกว่านี้ ฮ่าๆ)   มันคือหนังที่อยู่ในระดับที่ดูสนุกนะ ระทึกมาก  ชนิดที่ว่า ทำให้ระลึกถึงความรู้สึกวัยเด็ก ตอนที่ดู เอเลี่ยนภาคแรก ออกเลยว่า \"ระทึก\" มันเป็นยังไง\n\nบางซีนนี้ กดดันได้ดีเหลือเกิน ดูไปก็เอาใจช่วยไป (สาบแช่งบ้างก็มี) ดนตรีก็โหดมาก โหมกระหน่ำบิ๊วอารมณ์เข้าไปอีก เผลอกลั้นหายใจตอนไหนก็ไม่รู้ตัว\n\nบทหนังไม่ได้มีความลึกซึ้งอะไรมาก ค่อนข้างเข้าใจง่าย แม้การตัดสินใจกระทำไรบางอย่างค่อนข้างรวดเร็ว แต่ไม่ถึงกับทำคนดูงงได้นะ แม้แต่คนที่ไม่ค่อยดูหนังอวกาศ ไรแนวๆนี้ ก็เข้าถึงได้สบายๆ   ซึ่งบทหลักๆจะเป็นการรับมือกับสิ่งมีชีวิตลึกลับตัวนี้นี่แหละ  ถือว่าทำได้บันเทิงมาก\n\nจริงๆแล้ว  แนวนี้ไม่ใช่ใหม่อะไรเลยนะ พล็อตอาจจะมีคล้ายบ้าง เหตุการณ์คล้ายบ้าง   แต่ พลังนักแสดง และเทคนิคการเล่าเรื่องที่ใส่เหตุการณ์ต่างๆเข้ามา   บวกกับ \"สิ่งมีชีวิตลึกลับ\" ตัวนี้   มันทำให้เรื่องนี้ ดูสนุกและบันเทิงตั้งแต่ต้นยันจบเลย ขอยกเครดิตให้กับผู้กำกับเรื่องนี้เลย เก่งมาก เล่นเอาซะอินลุ้นจิกเบาะ ป๊อปคอร์นเละ\n\nปล.หมั่นไส้ตัวละครตัวนึง  ฮึ่มมมมม หงุดหงิด  555+\n\n\nแก้ไขข้อความเมื่อ 24 มีนาคม เวลา 23:42 น."}
