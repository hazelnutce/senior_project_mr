{"movie_name": "Inside Out มหัศจรรย์อารมณ์อลเวง (2015)", "text": "     Pixar (พิกซาร์) ถือว่าเป็นหนึ่งในค่ายอนิเมชั่นที่ผมชอบที่สุดเลยก็ว่าได้ เพราะหนังอนิเมชั่นของ Pixar แต่ละเรื่องจะถูกกล่าวขวัญว่าไม่ใช่แค่การ์ตูนเด็กดู เพราะเป็นการ์ตูนที่เด็กก็ดูสนุก ผู้ใหญ่ก็ดูแล้วได้แง่คิดนั่นเอง และพอมาพูดถึง Inside Out ถือว่าเป็นหนึ่งในหนังที่ผมคาดหวังไว้สูงมาก จากหลายๆ ปัจจัยใจ เพราะถ้าคุณเป็นนแฟน Pixar แล้วละก็จะรู้สึกได้เลยว่า Pixar เป๋ มาหลายปีแล้ว เริ่มจากความวินาศสันตโรที่ Cars 2 ทำไว้ในปี 2011 ที่สร้างจุดด่างพร้อยให้แก่ค่าย ได้คะแนนวิจารณ์ห่วยเป็นประวิติการณ์ ต่อด้วย 2012 ที่ Brave เปิดตัวเจ้าหญิงคนแรกของ Pixar ถึงแม้จะได้ Oscar มากอด แต่ก็เรียกได้ว่าเสียงออกมาค่อนข้างก้ำกึ่ง เพราะหลายเสียงก็เทไปให้ Wreck-It Ralph ด้วย แต่ส่วนตัวผมก็อินกับ Brave นะ แต่ก็ถือว่าคุณภาพดรอปลงไปหน่อยจริงๆ มาต่อด้วยปี 2013 กับ Monsters University ที่เป็นเรื่องช็อควงการ เพราะไม่ได้แม้แต่เข้าชิง Oscar !! หลายๆ เสียง (รวมถึงผม) ก็พิศวงงงงวยไปตามๆ กัน เพราะว่ากันที่ตัวผลงานก็ไม่ได้แย่ และคิดว่าดีกว่าบางเรื่องที่เข้าชิงในปีนั้นเสียด้วย แต่ถ้าว่ากันตาม “มาตรฐานค่าย” แล้ว ผมก็รู้สึกเช่นกันว่า ยังไม่ถึงขั้น บวกกับเนื้อเรื่องแนว High-school ที่ดูเกร่อในตลาดอเมริกันเสียเหลือเกิน ผมจึงมีทฤษฎีสบคมคิดว่า นี่คือการลงโทษจากกรรมการ Oscar หรืออย่างไร อารมณ์ประมาณว่า คุณกลับไปขัดเกลาผลงานมาให้ดีแบบเดิมให้ได้ก่อน ฉันจึงจะให้เข้าร่วม... มาในปี 2014 ทาง Pixar เลยไม่ส่งอนิเมชั่นมาให้ดูเสียเลยเพราะน้อยใจ... ฮือๆ ใช่ที่ไหนล่ะ... ดูเหมือนจะทำไม่ทันละมั้ง จากความเป๋ต่อเนื่องมาตลอด 4 ปีนี่เอง หลังจากจากปล่อยทีเซอร์ออกมา แล้วดูมีแมว ที่ทำให้ผมคาดหวังสุดฤทธิ์ ดูมันทุก Trailer ทุก Short Clip จนจะปะติปะต่อเรื่องเองอยู่แล้ว อ่านคำวิจารณ์จากคานส์ ก็ Hype ตัวเองสุดฤทธิ์.... คาดหวังสุดๆ พอหลังจากหนังเข้าวันที่ 19 มิถุนายน ณ อเมริกิ้ว ผมก็ได้พุ่งตัวเข้าไปในโรงทันที และก็นั่นล่ะฮะ มาดูมาดูดีกว่าว่า สุดท้ายแล้ว Inside Out คุ้มค่าสมการรอคอยหรือไม่ ?\n"}
