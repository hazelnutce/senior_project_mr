{"movie_name": "Major Cineplex รัชโยธิน", "text": "วันนี้ ดู Interstellar รอบ 20:10 ที่เมเจอร์รัชโยธิน โรง 13\nเริ่มต้น มีการฉายตัวอย่างหนังตามปกติ เริ่มสังเกตว่า หน้าจอมีหนังบางเรื่องที่ขาวผิดปกติ และเหลือง สลับกันไป\nนั่นยังไม่เท่าไหร่\n\nตัดมาช่วงหนังฉาย\n10 นาทีแรก อาจจะจำเวลาไม่เป๊ะ แต่อยู่ในฉาก\n[Spoil] คลิกเพื่อดูข้อความที่ซ่อนไว้\nจอเหลืองอย่างชัดเจน พนักงานปิดหนัง บอกว่าขออภัยในความไม่สะดวก ก็รอไม่นานมาก\nก็ฉายหนังใหม่ โดยย้อนไปตั้งแต่ต้นเรื่อง ก็โอเค\nหนังดำเนินเรื่องไปถึงจุดที่เริ่มจะมีการลุ้น จำเวลาหนังเป๊ะๆ ไม่ได้ แต่อยู่ในฉาก\n[Spoil] คลิกเพื่อดูข้อความที่ซ่อนไว้\nจอเหลืองอีกแล้ว!!!\nพนักงานก็ปิดซ่อมอีกแล้ว เสียงฮือดังชัดเจน พนักงานขอโทษตามเดิม\n\"คุณลูกค้าไปเข้าห้องน้ำก่อนก็ได้นะครับ..\"\nปิดซ่อมไปกี่นาทีไม่รู้ ฉายหนังอีกรอบ ย้อนฉากให้ เป็นฉาก\n[Spoil] คลิกเพื่อดูข้อความที่ซ่อนไว้\nก็ดูต่อ แต่อารมณ์ไม่ต่อเนื่องถึงขีดสุด ระหว่างดู หนังมีกะพริบเหลืองๆ เป็นระยะๆ\nจนใกล้จะจบ ก็เหลืองอีกแล้วคุณผู้ชม ในฉาก\n[Spoil] คลิกเพื่อดูข้อความที่ซ่อนไว้\nแต่ตอนนั้นพนักงานไม่ได้ปิดแก้อะไรแล้ว ก็ต้องทนดูแบบเหลืองๆ ต่อไป จนหนังจบ\n\nออกมา พนักงานก็ขอโทษขอโพยรัวๆ แต่ไม่มีการชดเชยแต่อย่างใด\nที่มารีวิวเพราะช่วงนี้ ถ้าใครจะไปดูหนังเมเจอร์รัชโยธิน โรงดังกล่าว ก็ระวังหน่อยนะคะ\nเพราะอาจจะเกิดอาการเซ็งแบบเราได้\n\nเราเข้าใจว่าเรื่องแบบนี้คงไม่มีใครอยากให้เกิด และตัวเราเองไปดูหนังที่นี่ก็ไม่เจอปัญหาอะไร\n(เราชอบนั่งโรง 13, 14 เพราะชอบนั่งตรงกลางริมทางเดิน)\nเราไม่ได้ต้องการการชดเชยอะไรจากเมเจอร์ แต่อยากให้เค้าเช็กสภาพโรงหนังให้ดีกว่านี้\nอยากบอกว่าค่าตั๋วก็ไม่ใช่น้อยๆ แล้วเราก็เสียเวลาไปดู อยากจะดูหนังต่อเนื่องอารมณ์ไม่สะดุด\nอีกอย่าง Interstellar เป็นหนังยาวเกือบสามชั่วโมง จะให้ไปตามเก็บรอบสองมันก็คงไม่ใช่\n\nก็อยากมารีวิวเท่านี้ล่ะค่ะ ไม่ได้จะมาดิสเครดิตใคร ใครดูรอบเดียวกับเราคงเข้าใจดี\nไม่ได้มีรูปตั๋วเพราะตั๋วอยู่ที่อีกคนที่ไปดูกับเรา แต่มีรูปตอนที่เค้าปิดจอซ่อมกลางๆ เรื่อง เซ็งจิตสุดๆ\n\n"}
