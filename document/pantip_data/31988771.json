{"movie_name": "BRICK MANSIONS", "text": "\"รีวิวหนังใหม่ประจำสัปดาห์โดย MC GUGOG\" Brick Mansions : พันธุ์โดด พันธุ์เดือด (ไม่ Spoil)\n.\nBrick Mansions (บริค แมนชั่นส์) คือภาพยนตร์ ที่ การันตรีความมันส์ สะใจและแปลกใหม่ด้วยการผสมผสานทักษะขอกีฬา ฟรีรันนิ่ง เข้าไปด้วยและยังได้สุดยอดผู้กำกับอย่าง ลุค เบซง นั่งเก้าอี้เขียนบทและอำนวยการสร้าง ซึ่งภาพยนตร์เรื่องนี้ พอล วอล์คเกอร์ ได้เข้าฝึก จิวจิตสุ การต่อสู้แบบญี่ปุ่นเป็นเวลากว่า 3 เดือนก่อนเปิดกล้อง เพื่อเพิ่มความแข็งแกร่งให้กับร่างกายในการแสดงคิวบู๊ ในเรื่องเรื่อง พอล วอร์คเกอร์ รับบทเป็น เดเมี่ยน เจ้าหน้าที่ตำรวจที่ต้องปลอมตัวเข้าไปในชุมชนอาชญากรที่ชื่อ “บริค แมนชั่นส์” เพื่อตามหาหัวรบนิวเคลียร์ที่ถูกพวกแก๊งค์ค้ายาขโมยไปก่อนที่เรื่องร้ายแรงและไม่คาดคิดจะเกิดขึ้น (Cr. nangdee.com)\n.\n.\n.\nภาพยนตร์แอคชั่นผสมผสานศิลปะ Free Running ที่รีเมคจากต้นฉบับหนังแอคชั่นสัญชาติฝรั่งเศส District B13 หรือ B-13 งานนี้ยังคงได้ผู้เขียนบทและ David Belle หนึ่งในนักแสดงนำหลักยังคงอยู่ โดยจะมีการปรับเปลี่ยนตัวละครใหม่ซึ่งได้ Paul Walker และ RZA มาร่วมปะทะความมันส์กันด้วย แม้บทหนังจะถอดแบบจากต้นฉบับเกือบทั้งหมด แต่ก็ยังคงความเข้มข้นของประเด็นการเสียดสีสังคมและการเหยียดชนชั้น รวมถึงฉากแอคชั่นมันส์ๆไว้พอสมควร ฉากไล่ล่าตามตึกยังคงตื่นตาตื่นใจ สิ่งที่อาจดรอปไปบ้างคงมีในส่วนของความดิบและเทคนิคการตัดภาพที่รวดเร็วไป แต่การดึงฉาก Slow Motion มาช่วยก็ทำให้ฉากไล่ล่าและแอคชั่นยังคงความสนุกเอาไว้ได้\n.\n.\n.\nโดยรวมแล้วหากผู้ที่ไม่เคยชมต้นฉบับก็โอเคอยู่นะครับ และคงไม่ผิดหวังสำหรับแฟนๆของ Paul Walker นักแสดงหนุ่มมากความสามารถ ที่ในเรื่องนี้พี่แกทุ่มตัวฝึกท่าผาดโผนกับ David Belle อีกหนึ่งตัวละครหลักและเป็นครูฝึกท่าต่อสู้ให้กับ Paul Walker อีกด้วย โดยภาพยนตร์เรื่องนี้จะเป็นภาพยนตร์ฉบับเต็มเรื่องสุดท้ายของ Paul Walker ครับ\n.\nR.I.P Paul Walker\n.\nคะแนน IMDb 30/04/14 from 1831 users : 6.3/10\n.\nคะแนนส่วนตัวโดยผมเอง\nเนื้อเรื่อง, Creative : 5.5/10\nการแสดง, Emotional : 8.5/10\nTotal : 7.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\nขอบคุณสำหรับการติดตามครับผม\n"}
