{"movie_name": "X-Men: First Class", "text": "กำลังจะไปดู X-Men: Days of the Future Past เย็นนี้ครับ\n\nขออนุญาตเอาบทวิเคราะห์-วิจารณ์ X-Men: Fiesr Class กลับมาให้อ่านกันอีกครั้ง เพื่อระลึกตัวเอง และเตือนความจำให้ท่านอื่นๆด้วย\n\n\n\n\n\nออกตัวไว้ก่อนว่าไม่ได้ติดตาม X-Men ในเวอร์ชั่น Comic แต่เพิ่งมารู้จักครั้งแรกผ่านมุมมองในการนำเสนอของผู้กำกับ Bryan Singer ที่มีประเด็นสำคัญว่าด้วยเรื่องราวของ “กลุ่มคนแปลกแยกที่ถูกสังคมกีดกันให้เป็นคนนอก”\n\n\n\n           ซึ่งไม่น่าแปลกใจเลย เพราะตัว Singer เองก็เป็นชายรักชาย ซึ่งแน่นอนว่าสังคมส่วนใหญ่ ยังไม่ยอมรับเพศทางเลือกเหล่านี้\n\n\n\n           สำหรับความรู้สึกที่มีต่อ Series นี้ ส่วนตัวแล้วก็ไม่ได้รู้สึกประทับใจอะไรนัก แต่ที่รู้สึกไม่ชอบเลยก็คือ X-Men Origins: Wolverine\n\n\n\n            ดังนั้นสิ่งที่ดึงดูดสำหรับ X-Men: First Class ก็คือ ผู้กำกับคนโปรดอย่าง Mathew Vaughn ซึ่งผลงานที่ผ่านมาก็ว่าด้วยเรื่องราวของ “คนนอก” ที่ต้องการการยอมรับ คล้ายๆกัน ไม่ว่าจะเป็น Layer Cake (กลุ่มคนนอกกฏหมาย ชั้นปลายแถว ที่อยากจะเข้าไปสู่ระดับสูงของสังคมอาชญากรรม), Star Dust (ชายหนุ่มนอกสายตา กับ หญิงสาวนอกโลก) และ Kick-Ass (ไอ้หนุ่มขี้แพ้ ที่อยากมีตัวตนในสังคม)\n\n\n\n            นี่เองที่เป็นความน่าสนใจว่า Vaughn จะมีมุมมองในการตีความ “คนนอก” เหล่านี้ออกมาอย่างไร\n\n\n"}
