{"movie_name": "focus", "text": "2 จิต 2 ใจ เหมือนกันว่าจะดูเรื่องนี้ดีไหม เพราะหลังๆพี่วิล สมิธ แกรับเล่นแต่หนังไม่ค่อยสนุก(แป้กหนักสุดก็ After earth นี่แหละ) แต่มีรุ่นพี่คนนึง โทรมาถามว่าดูเรื่องนี้ยัง ให้ลองไปดูซะหน่อยนะ ประจวบเหมาะวันพุธ รอบมี ราคาถูกด้วย ก็ต้องจัดซะหน่อย\n\nมันคือหนังแนวต้มตุ๋น ที่สนุกและมีบทที่ดี ซึ่งระหว่างที่ดูอยู่ก็คาดเดาต่อไปไม่ค่อยจะถูก เหมือนเป็นเราซะเองที่กำลังโดนตุ๋นอยู่ ฮ่าๆ หนังแนวๆนี้จะพยายามไม่พูดถึงให้เยอะมากนักเพราะมันจะสปอยกันซะเปล่าๆ\n\nวิล สมิธ เหมาะกับบทในเรื่องนี้มาก ถึงจะเล่นไม่หลากหลายอารมณ์ แต่เล่นแล้วมันถึงใจดี มันใช่อ่ะ ดูแล้วเชื่อว่า พี่แกเก่งด้านนี้จริงๆ\nนางเอกของเรื่อง มาร์ก็อต ร็อบบี้ ที่มีเสน่ห์ดึงดูดใจตั้งแต่ซีนแรกเลย ซึ่งคนนี้เล่นเรื่องไหนก็ค่อนข้างดึงดูดความสนใจทุกที พอมาเล่นเรื่องนี้ ยิ่งรู้สึกว่า บทมันส่ง และเธอก็เหมาะมากๆ ดูไปก็เข้าใจความรู้สึกพี่วิล เหมือนกัน เคมี มันได้ๆ\n\nเหมือนผู้กำกับจะเล่นจิตวิทยากับคนดูได้เป็นอย่างดี เหมือนจะรู้ว่า คนดูกำลังคิดอะไร รู้สึกอะไร แล้วก็หยิบมันมาเล่น เอามาตุ๋นเราซะเปื่อย หลอกจนหัวหมุน ดูจบเดินออกจากโรงมา ความรู้สึกเหมือนโดนปิดตาแล้วหมุนตัวหลายๆรอบ 555+ โคตรแน่นอนจริงๆ\n\nใครชอบแนวหนังต้มตุ๋น ไม่น่าจะผิดหวังจากเรื่องนี้นะ ส่วนตัวค่อนข้างชอบมาก ตั้งแต่บทที่เนียนกริ๊บ คาแรคเตอร์ก็มีเสน่ห์ แผนเหนือชั้นและหักมุมจนต้องยกนิ้วให้ สมกับชื่อเรื่อง โฟกัส จริงๆ\n\nปล. ยกให้เรื่องนี้ติดในกลุ่มหนังต้มตุ๋นยอดเยี่ยมไปแล้วครับ\n\n"}
