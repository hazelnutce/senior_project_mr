{"movie_name": "Step Up All In", "text": "นี่คือภาคที่ห้าแล้ว สำหรับหนังเต้นเรื่องนี้ “Step Up All In” หลังจากภาคก่อน เล่นกับกระแสแฟลชม็อบบ้าง อะไรบ้าง ภาคนี้หันกลับมาเล่นมุมของการกลับมารวมตัวกันอีกครั้งของศิษย์เก่าโรงเรียน Step Up ทั้งหลาย\n\nภาคนี้ หันไปใส่ใจกับวิถีของการออดิชั่นคัดเลือกนักเต้นตามเวทีต่างๆ ที่ดูเหมือนกลุ่มของพระเอกอย่าง The Mob จะไปไม่ถึงฝันบนเส้นนั้นเอาเสียเลย\n\nเพื่อนๆ เริ่มลาจาก เหลือเพียงเขาที่ยังมุ่งมั่นอยู่ จนได้เจอกับการประกวดสไตล์เรียลลิตี้สุดฮอต ‘Vortex’ ผู้ชนะจะได้งานโชว์ในลาสเวกัส ความหวังที่เรืองรองมาพร้อมกับการถูกโดดเดี่ยว แต่มันยังไม่หมดหวังเสียทีเดียว เมื่อเพื่อนเก่าอย่าง … ยังอยู่ และเขาคือคนที่ตามหานักเต้นมารวมกลุ่มได้มากมาย จนกลายเป็นกลุ่มก๊วนขึ้นอีกครั้ง\n\n\nพล็อตที่ดูเบาโหวง พยายามจะแต่งเติมโหมดดราม่าเข้ามา ซึ่งก็พอจะทำให้มันดูมีเรื่องราวได้มากขึ้น เมื่อกลุ่มก๊วนนี้ไม่ค่อยลงรอยกันภายในสักเท่าไหร่ โดยเฉพาะการแย่งกันเป็นผู้นำของสองพระนางที่ต่างความคิดกัน\n\nที่เหลือ ส่งไม้ต่อให้กับเรียลิตี้การแข่งขันเต้นโชว์\n\nเมื่อไม่มีอะไรมากไปกว่า การจบที่คาดเดาได้ไม่ยาก ก็เลยทำให้ ‘Step Up All In’ กลายเป็นหนังเต้นในซีรี่ส์สเต็ปอัปที่หลายคนบ่นว่าดีไม่เท่าภาคก่อนไปโดยปริยาย\n\nรีวิว Step Up All In | http://bit.ly/UrA7dh\n"}
