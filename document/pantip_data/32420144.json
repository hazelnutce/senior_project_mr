{"movie_name": "joe", "text": "***ขอแก้ไขที่บอกว่า เป็นหนังคัลท์ นะครับ พอดีอ่านคำจำกัดความแล้ว คิดว่า ไม่น่าตรงเท่าไร***\n\n\nได้ไปดูหนังรอบพิเศษเรื่อง Joe มาครับ นำแสดงโดย นิโคลัส เคจ ซึ่งเป็นหนึ่งในดาราโปรด เรื่องย่อตัวอย่างเป็นไงไม่รู้ แต่จะไปดู แถมมีคำโปรยด้วยว่า \"การแสดงที่ดีที่สุดในชีวิตของนิโคลัส เคจ (บางคำโปรยอาจบอกว่า ในรอบสิบปี)\" แหม่ ขนาดนี้ยิ่งอยากดูเลย\n\nหนังเล่าเรื่องแบบเนิบนาบสุดๆ คือถ่ายเก็บรายละเอียดมันทุกอย่างเลย เหมือนผู้กำกับไม่รีบเล่า เพราะเค้าคิดว่าหนังเค้ายาวซัก 8 ชั่วโมง ดูไปก็งงไปว่า \"ประเด็นของหนังอยู่ที่ไหน\" ผ่านไปชั่วโมงนึงแล้วก็ยังไม่รู้เลย ให้ดูแต่อะไรก็ไม่รู้ บางอย่างไม่มีฉากนั้น รายละเอียดตรงนั้นก็ได้ แต่ก็ใส่ให้ยืดเข้าไว้ ถ้าเล่าตามปกติ ผมคิดว่า 40 นาทีก็จบแล้ว\n\nประเด็นของหนังสุดแสนจะธรรมดา ปมชีวิตเคจ ปมชีวิตเด็ก เราเห็นกันมาบ่อยแล้ว ไม่มีอะไรหวือหวา และที่สำคัญ ไม่รู้สึกถึงความผูกพันธ์หรือถูกชะตากันของสองคนนี้ ที่จะทำให้ เคจ ต้องทำอะไรแบบในหนังเรื่องนี้เลย ประเด็นแค่เรื่องนี้ หยิบมาทำทั้งเรื่องเลยเหรอ แล้วระหว่างที่เราเบื่อๆกับการเล่าเรื่อง พอหนังไปถึงบทสรุปตอนท้ายก็ทำให้รู้สึกว่า \"ไรวะ แค่เนี้ยะ\" จบกันไปแบบนี้เลย ตัวร้าย(พ่อของเด็ก) มันไม่น่าปฎิบัติตัวแบบนั้นอ่ะ มันผิดความรู้สึก ผิดนิสัย ยังไงไม่รู้\n\nการแสดงของเคจ ก็ถือว่าดีกว่าเรื่องที่ผ่านๆมาจริงแหละ เพราะมันดูมีมิติ มีอะไรมากกว่าหน่อย แต่ระดับ เคจแล้ว เล่นบทที่ลึกกว่านี้ก็ยังได้ ส่วนการแสดงของเด็ก เล่นได้ไม่ค่อยดีเลย หลายฉากไม่ส่งอารมณ์ หรือเพราะหน้ามันนิ่งเกินไป ยิ่งฉากสุดท้าย ยิ่งเล่นได้แย่มาก ทั้งๆที่เรือ่งก่อนหน้า ผมชอบคนนี้เล่นนะ จากเรื่อง Mud นั่นแหละ ก็งงๆ ทำไมเรื่องนี้เล่นแข็งจัง\n\nเนื้อเรื่องและประเด็นของหนัง จะไปคล้ายๆกับเรื่อง Mud (แมทธิว แมคคอนน่าเฮย์ เล่น) ซึ่งผมชอบเรื่อง Mud มากกว่าในทุกๆอย่าง สำหรับเรื่อง Joe มัน น่าเบื่อและไม่มีอะไรให้จดจำกลับมาเลยแม้แต่นิด\nใครอยากดูหนังกดดัน หดหู่ บีบอารมณ์ เนื้อเรื่องเข้มข้น การแสดงพีคสุดๆ ก็ไม่ใช่เรื่องนี้หรอกนะ หน้าหนังมันหลอก อย่างโปสเตอร์รูปนี้ ก็ไม่รู้จะให้เด็กมันถือปืนทำไม โกหกชัดๆ\n\nแก้ไขข้อความเมื่อ 6 สิงหาคม 2557 เวลา 13:10 น."}
