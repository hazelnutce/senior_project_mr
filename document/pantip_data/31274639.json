{"movie_name": "The Hunger Games: Catching Fire : เกมล่าเกม 2 แคชชิ่งไฟเออร์", "text": "       หลังจากที่แคทนิส เอเวอร์ดีนและพีตา เมลลาร์กตัวแทนจากเขต 12 สามารถเอาชนะเกมล่าชีวิตครั้งที่ 74 ได้อย่างงดงามด้วยทริคเล็กๆน้อยๆ และเดินทางกลับมายังเขต 12 ในฐานะผู้ชนะ โดยจะมีชีวิตอยู่อย่างสุขสบายไปตลอดชีวิต\n\n       แต่ประธานาธิบดีสโนว์กลับพบว่า หลังจากทัวร์ผู้ชนะในแต่เขตแล้ว เกิดมีกลุ่มคนบางกลุ่มที่เห็นเธอเป็นแบบอย่างของการต่อต้าน และลุกขึ้นมาท้าทายอำนาจของเมืองหลวง ด้วยเหตุนี้เขาจึงใช้เกมล่าชีวิตครั้งที่ 75 เพื่อจัดการกับปัญหาทั้งหมด โดยนำเหล่าอดีตผู้ชนะจากทั้ง 12 เขต กลับมาเข้าร่วมเกมล่าชีวิต ซึ่งเกมการแข่งขันครั้งนี้ จะกลายเป็นชนวนครั้งสำคัญที่จะเปลี่ยนแปลงพาเน็มไปตลอดกาล\n\n       กลับมาอีกครั้งกับภาคต่อของเกมล่าชีวิต ซึ่งตัวหนังสามารถทำเนื้อเรื่องออกมาได้ค่อนข้างครบถ้วนและสมบูรณ์ในเวลาจำกัด (แม้จะมีการตัดทอนหรือดัดแปลงอะไรไปบ้างก็เถอะ แต่ใจความสำคัญล้วนอยู่ครบถ้วน)\n\n       นอกจากหนังที่ทั้งสนุก ลุ้นระทึกและตื่นเต้นแล้ว นักแสดงแต่ละคนก็เล่นได้ดี สามารถสื่อถึงจุดเด่นและเอกลักษณ์ของตัวละครได้เป็นอย่างดี ดูแล้วอิน เอฟเฟคก็จัดเต็ม อลังการงานสร้างไม่แพ้ภาคแรกเลยครับ\n\n       โดยในภาคนี้ จะเป็นภาคสองที่เป็นเรื่องราวที่ต่อจากภาคแรก (ใครที่ไม่เคยดูภาคแรก ลองไปทำความเข้าใจหน่อยก็ดีนะ จะได้ไม่งง) แต่ดูไปเรื่อยๆก็ทำความเข้าใจได้ไม่ยากครับ แค่อาจจะไม่อิน เพราะไม่รู้ที่มาที่ไป ซึ่งจบจากภาคนี้แล้ว ก็ต้องรอภาคสามอีกสองตอน คือปี 2014 และปี 2015 (รออีกนาน เหอๆ)\n\n       สรุปคือ หนังเรื่องนี้สนุกมากครับ เนื้อเรื่องก็เข้มข้น อธิบายและเล่าเรื่องดี ตอนลุยกันก็ทั้งสนุก ตื่นเต้น ใครที่ดูภาคแรกมาแล้ว ไม่ควรพลาดภาคนี้เลยนะครับ อิอิ (ไม่ต้องวิจารณ์มาก เดี๋ยวกระแสจากคนที่ไปดูมามันก็มาเองแหละ ฮิ ฮิ)\n\n9/10\n\nแก้ไขข้อความเมื่อ 23 พฤศจิกายน 2556 เวลา 12:09 น."}
