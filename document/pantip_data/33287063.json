{"movie_name": "Song One", "text": "[มินิรีวิว หนังใหม่ประจำสัปดาห์] Song One : เพลงหนึ่ง คิดถึงเธอ (ไม่สปอยล์)\n\nหากท่านเป็นผู้ที่ชื่นชอบภาพยนตร์เพลงอย่าง Once (2006) หรือ Begin Again (2013) ที่ใช้กลิ่นอายของ Folksong และดนตรี Pop เล็กๆมาเป็นสื่อกลางในการถ่ายทอดเรื่องราว Song One ก็เป็นอีกหนึ่งเรื่องที่ไม่ควรพลาดเช่นกันครับ\n\nหนังเล่าถึงหญิงสาวที่น้องชายของตนประสบอุบัติเหตุ เธอจึงต้องกลับมาเพื่อเติมเต็มน้องชาย ครอบครัว รวมไปถึงแก้ไขเรื่องราวที่เคยผิดพลาดในอดีต ซึ่งนั่นทำให้เธอได้พบกับความสวยงามของดนตรีและความหมายของการใช้ชีวิต ตัวหนังน่ารักมากครับ สำหรับด้านความสัมพันธ์และเรื่องราวของตัวละครหลักทั้งชายและหญิง จังหวะการใส่ดนตรีภายในเรื่องจะเป็นเหตุการณ์ที่เกิดขึ้นพร้อมกับตัวละครและใช้ดนตรีให้ความหมายไปพร้อมๆกับการเผชิญหน้ากับเหตุการณ์รูปแบบต่างๆ การดำเนินเรื่องราวภายในหนังดูเรียบง่ายแต่มีชีวิตชีวา แม้บางช่วงการถ่ายทอดความรู้สึกของตัวละครอาจดูสั้นและไม่ลึกซึ้งเท่าใดนัก แต่แง่คิดของหนังในด้านความสัมพันธ์ภายในครอบครัว รวมถึงความไพเราะของ Folksong ที่หนังแทรกไว้ตลอดทั้งเรื่องนั้น ช่างลึกซึ้งและกินใจเหลือเกิน\n\nMy Score : 7.5/10\n\n"}
