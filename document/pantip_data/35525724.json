{"movie_name": "Minority Report", "text": "Minority Report (2002)\n\n\n\n\"จะเกิดอะไรขึ้นถ้าเราสามารถหยุดการก่ออาชญากรรมได้ก่อนที่มันจะเกิดขึ้น\"\n\nหนังเรื่องนี้อิงจากนิยายสุดล้ำโดย Philip K.Dick เจ้าพ่อแห่งนิยาย Sci-fi สู่มือผู้กำกับมากฝีมืออย่าง Steven Spielberg\n\nในปี 2054 หน่วย Pre-Crime ใช้ภาพนิมิตจาก Pre-Cogs(ผู้หยั่งรู้) เพื่อยับยั้งอาชญากรรมก่อนที่จะเกิดขึ้นได้อย่างเเม่นยำ นำโดยหัวหน้าหน่วย John Anderton (Tom Cruise) จนกระทั่งวันหนึ่งเขาถูกป้ายสีว่าเป็นฆาตรกรฆ่าคนที่เขาไม่รู้จักด้วยซ้ำและแม้ว่าเขายังไม่ได้คิดทำเลยก็ตาม\n\nจุดที่น่าสนใจสุดๆคือการได้เห็นเทคโนโลยีล้ำๆมากมายเกิดขึ้นใน2002ซึ่งมันน่าตื่นตาตื่นใจสำหรับยุคสมัยนั้นมากเช่น Jetpack, Maglev car, Multi-touches interface (คล้ายๆ Kinect ของ Xbox), Retina scaner, Insect robot, Air vacuum gun (ปืนสูญญากาศ ยังกะในโดเรมอน-.-), E-paper (มีภาพที่ขยับได้และวิดีโอในหนังสือพิมพ์หรือปกหนังสือเหมือนใน Harry Potter) และ Hologram เป็นต้น\n\nแต่ที่เด็ดสุดและเป็นแก่นเรื่องเลยคือ Crime Prediction ซึ่งมันเป็นประเด็นสำคัญชวนคิดเลยว่า เราจะฝากความปลอดภัยไว้กับนิมิตของผู้หยั่งรู้ที่ไม่มีหลักฐานเป็นรูปธรรมได้หรอ เเล้วถ้าเราคิดจะฆ่าใครสักคนเเต่ไม่ได้ทำกลายเป็นว่าเราเป็นฆาตรกรงั้นหรอ ซึ่งตรงกับคำโปรยว่า\" You Own Future\" อีกทั้งยังเป็นการนำเสนอปมปัญหาเกี่ยวกับความไปด้วยกันได้ของ psychic กับ Technology ได้เป็นอย่างดี มีเเค่บางช่วงเท่านั้นที่ดูเอื่อยๆอาจทำให้ดูเบื่อไปบ้าง\n\nหนังเรื่องนี้เป็น Tech-noir เป็นการผสมระหว่าง Sci-fi และ Film noir ทำให้โทนเรื่องเป็นแบบดาร์คๆสีหม่นๆแต่ออกแนวหุ่นยนต์ๆ ซึ่งฉากแอ็คชั่นไล่ล่าต่างๆทำออกมาได้ระทึกเพราะเราจะเห็น gadget ล้ำๆได้มาออกลวดลาย\n\nสรุปแล้วนี่คือหนังTech noir ที่ใช้พล็อตล้ำๆที่อาจเป็นเพียงจินตนาการของมนุษย์ออกมาเป็นหนังที่หลายคนยกย่องให้เป็นที่สุดสำหรับ Sci-fi\n\n7.5/10\n_____________________________________________\n\nติดตามรีวิวหนังของเราต่อได้ที่ เพจ หนังเรื่องนี้ละครับจารย์\nhttps://www.facebook.com/whataboutthismov/\n"}
