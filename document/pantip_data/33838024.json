{"movie_name": "The Atticus Institute (2015) วิญญาณหลอน เฮี้ยนสุดนรก", "text": "เพิ่งได้ดูไปเมื่อวาน กับหนังผีนอกกระแสเรื่องนี้ บอกเลยว่าตอนคิดจะดูไม่ได้คาดหวัง ไม่ได้ดูตัวอย่าง หรือเรื่องย่อใดๆ มาก่อนเลยครับ เปิดดูทันที โดยเลือกดูตอนช่วงตี 2 เพื่อเพิ่มระดับความหลอนให้ตัวเอง\n\nโดยเนื้อเรื่องคราวๆ หนังเรื่องนี้เป็นสารคดีที่พูดถึง สถาบันจิตวิทยาเอกชนแห่งหนึ่ง ที่พยายามหาข้อพิสูจน์ว่า พลังจิตที่ใช้ เคลื่อนย้ายสิ่งของ มองทะลุกำแพง ไปจนถึงการล่วงรู้อนาคตนั้นมีอยู่จริง และหลังจากวิจัยมาหลายปี จู่ๆ ก็มีผู้หญิงคนหนึ่งที่ชื่อ จูดิธ เธอเข้ามาร่วมในการวิจัย ด้วยเพราะญาติของเธอ เริ่มรู้สึกว่าเธอนั้น มีความสามารถพิเศษที่น่าขนลุกบางอย่าง และหลังจากสถาบันเริ่มตรวจสอบความสามารถของเธอ เรื่องเลวร้ายต่างๆ ก็เริ่มเกิดขึ้นและทวีความเลวร้ายขึ้นเรื่อยๆ\n\nช่วงหลังๆมานี้ ผมเริ่มรู้สึกว่าตัวเองเย็นชากับหนังผีประเภท ออกมาให้เห็นแบบน่ากลัวๆ บ้างแล้ว เลยลองหาหนังแนวอื่นมาดูบ้าง และพอได้มาดูหนังเรื่องนี้ ความรู้สึกหลอนแบบเก่าก็กลับมาทันที และเมื่อดูไปเรื่อยๆ แทบจะต้องกดปิด เพราะหนังมันเพียบไปด้วย ฉากตกใจ ฉากหลอนและน่ากลัวมากก แบบที่ไม่คิดว่าหนังนอกกระแสจะทำได้ขนาดนี้ โดยหนังให้อารมณ์เหมื่อนกำลังดู Rec 1 (ปิดตึกสยอง) และ The Blair Witch Project (สอดรู้ สอดเห็น สอดเป็น สอดตาย) ไปพร้อมกัน เรียกว่า ดูกรีความหลอน และ น่ากลัวสุดๆ จริงๆครับ\n\nระดับความหลอนผมให้ไปเลย 9.5 หลุม\n\nใครที่เป็นคอหนังผีแบบหลอนๆ ทั้งเสียงและบรรยากาศ ไม่ควรพลาดเลยครับ เรื่องนี้\n\nฝากเพจผมไว้ด้วยนะครับ สำหรับใครที่เป็นคนชอบหนังผี รีวิวหนังผี หนังสั้นผี\n\"ผมเป็นคนชอบหนังผี\"\nhttps://www.facebook.com/MyGhostFavorite\n\n\n"}
