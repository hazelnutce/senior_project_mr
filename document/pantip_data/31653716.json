{"movie_name": "Time line ... จดหมาย &ความทรงจำ", "text": "Time line จดหมาย&ความทรงจำ อย่างที่รู้กันว่าเป็นภาคต่อ (หรือภาคต่อที่ไม่เป็นทางการ) ของ The letter จดหมายรัก แต่ด้วยลิขสิทธิ์หรืออะไรก็ตาม ทำให้ต้องเปลี่ยนชื่อนักแสดงในภาคก่อน จากที่ชื่อ \"ต้น\" และ \"ดิว\" เปลี่ยนเป็น \"มัท\" และ \"ธันย์\"\n\nเรื่องราวเน้นไปที่รุ่นลูกเป็นหลัก แต่การดำเนินเรื่อง คล้ายๆ กับ the letter พยายามรักษาบรรยากาศของภาคก่อนเอาไว้ได้อย่างดี โดยเพิ่มความสมัยใหม่ให้เข้ากับยุคปัจจุบัน แต่ก็ยังไปกันได้ไม่ดีเท่าไรนัก  สำหรับ The letter ใครที่เคยดูจะรู้ว่า บรรยากาศของหนังเต็มไปด้วยความโรแมนติกสอดแทรกด้วยชีวิตชนบท สื่อสารความรักกันด้วยจดหมาย  แต่พอมายุคปัจจุบัน จากจดหมายก็เปลี่ยนเป็น Time line หรือ Facebook มาแทนที่ ทำให้ดูเหมือนกับว่า ความรักสมัยนี้ช่างฉาบฉวย และง่ายดายเกินไปจนไม่อาจสร้างความผูกพันระหว่างผู้เขียนกับผู้อ่านได้มากเท่าที่ควร ในหนัง (Time line) จะเห็นได้ว่าตัวของนักแสดงจะมกมุ่นอยู่กับโซเชี่ยลเน็ตเวิคอยู่ตลอดเวลา ... แต่หนังก็ยังมีการเล่าเรื่องผ่านจดหมายที่ทำให้คนดูซึ้งได้อยู่ไม่น้อย\n\nนักแสดงทุกคนเข้าถึงบทบาทและแสดงดีเยี่ยมกันทุกคน โดยเฉพาะ เต้ย เข้าถึงบทจูนได้อย่างเชื่อสนิทใจว่านี่คือ จูน จริงๆ ร้องไห้ได้สมจริงมาก ไม่ดูเหมือนบีบน้ำตา แต่ดูเหมือนร้องไห้ออกมาจริงๆ นี่คือสิ่งที่ทำให้เราอินที่สุดในหนัง\n\nเจมส์ จิ  คาแรกเตอร์บ้านนอกเข้ากรุง หลงแสงสีเสียง หลงรูป เป็นอะไรที่เหมาะมาก แต่ซีนอารมณ์บางซีนที่หนักๆ ยังรู้สึกว่าเล่นไม่ถึง แต่ก็เป็นการเริ่มต้นที่ดีในวงการภาพยนตร์\n\nแต่ดูเหมือนว่า ผู้กำกับ จะใส่อะไรลงไปมากเกินความจำเป็น จะสุดก็ไม่สุด หนังเล่ารายละเอียดได้ครบถ้วน ขาดก็แค่จุดพีคของหนัง มาเกิดขึ้นโดยที่คนดูยังไม่พร้อม ในที่นี้คือ คนดูยังงง และ อึน กับทิศทางหนังว่าจะไปทางไหนต่อ\n\nเธอจะรอจนกว่าเค้าจะรัก .... ประโยคนี้ให้ 10/10  จูนรอจนถึงที่สุดจริงๆ\n\nเขาจะรักจนกว่าเธอจะรู้ ... อันนี้ไม่ตอบโจทย์อ่ะ ไม่ปรากฎในหนังเลยด้วยซ้ำ ....\n\nสิ่งที่ชอบที่สุด .... เพลงประกอบภาพยนตร์  ตอนแรกก็คิดว่า เพลงจะเข้ากับหนังได้อย่างไร พอเข้าไปดูปุ๊บ จะคิดได้ทันที่ว่า ถ้าไม่ใช่เพลง \"ไกลแค่ไหนคือใกล้\" ก็ไม่รู้จะเอาเพลงอะไรที่เหมาะสมกว่านี้อีกแล้วล่ะ .... ^^\n\n7/10 ***\n\n\n\n"}
