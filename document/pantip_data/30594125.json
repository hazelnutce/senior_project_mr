{"movie_name": "701 รหัสคนคม", "text": "ขอเล่าแบบไม่สปอยหนังก็แล้วกันนะครับ\n\nเป็นหนังสไตล์จีนแผ่นดินใหญ่ เล่าถึงเรื่องราวยุคสมัยของคอมมิวนิสต์จีนที่มีการต่อสู้กับเจียงไคเซ็ค(ถ้าสะกดผิดขอโทษด้วย)ที่เข็มข้นมาก และแสดงให้เห็นถึงความจริงจังของการต่อสู้ในแบบเฉือนคมไปอีกแบบ\n\nโดยรวมของหนังแล้ว สนุกและน่าติดตาม แต่มีในบางช่วงที่หนังดูอืดๆไปนิด\nหนังเรื่องนี้ต้องบอกเลยว่าใช้การแสดงความสามารถของนักแสดงหลักเป็นตัวดำเนินเรื่อง ทำให้หนังดูน่าสนใจและน่าติดตาม\n\nได้ดูหนังเรื่องนี้แล้วทำให้นึกถึงการติดต่อสื่อสารในสมัยก่อนที่เวลาจะส่งข้อความอะไรกันแต่ละทีต้องยุ่งยากวุ่นวายมากมาย\n\nพอมาเทียบกับสมัยนี้ แตกต่างราวฟ้ากับเหว\n\nดูหนังจบแล้วแอบสงสัยว่าคนสมัยนี้จะมีใครที่ยังใช้รหัสมอร์สเป็นอยู่บ้าง?\n\n"}
