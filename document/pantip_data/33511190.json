{"movie_name": "The SpongeBob Movie: Sponge Out of Water", "text": "The SpongeBob Movie: Sponge Out of Water\nสพันจ์บ็อบ ฮีโร่จากใต้สมุทร\n\n1) ไม่เคยดูเจ้าฟองน้ำนี้มาก่อนเลย ดูจบก็โอเค ไม่เคยดูก็ดูรู้เรื่องอยู่ และรู้สึกเอ็นดูเจ้าตัวละครประหลาดๆนี้ประมาณนึง พอยิ้มๆหลังดูจบครับ\n\n2) ตัวอย่างหนังทำดีมาก ดูฮาเชียว...แต่หนังจริง อาจจะดูไม่ค่อยรู้เรื่องซะหน่อย จะเพ้อๆมึนๆเยอะเชียว บางมุขหลุดโลกไปเลยก็มี (บางทีก็สงสัย เขียนเรื่องตอนเมายารึเปล่า มันเพ้อหนักจริงๆ)\n\n3) ความสนุก สนุกและฮาสุด 30 นาทีสุดท้ายก่อนจบเรื่อง ก็้คือช่วงที่เป็น 3d ในตัวอย่างหนังนั่นแหละ ดีสุดแล้ว\n\n4) ความฮา อาจจะงงๆกับบางมุขบ้างเป็นประปราย โดยเฉพาะช่วงต้นเรื่อง ว่าบางคนเขาขำตรงไหน แต่ทำไมเราไม่เห็นขำตามเลยแฮะ (หรือต้องเป็นแฟนประจำจึงจะขำนะ)\n\n5) งานภาพ ช่วง 3d ชัดเจนโดดเด่นสวยดี ช่วงการ์ตูนตอนแรกๆ ก็เหมือนการ์ตูนทั่วไปไม่แตกต่าง\n\n6) ตอนที่ดูช่วงแรกๆ ยอมรับว่าดูไม่รู้เรื่อง คือเดี๋ยวนี้การ์ตูนเด็ก พวกตรรกะความคิด หรือการเล่าเรื่องมันเป็นแบบนี้แล้วเหรอ (หรือเราจะแก่เกินไปแล้วนะ 555)\n\n7) แอบแปลกใจ ว่าทำไมความรุนแรงและความเพี้ยนในการ์ตูนเด็กสมัยนี้ มันเพิ่มดีกรีซะ...คิดว่าน่าจะเข้าเรท ฉ ด้วยซ้ำ คือผู้ปกครองควรแนะนำ (โดยเฉพาะช่วงที่เป็น 2d คือบางฉากเด็กห้ามเลียนแบบจริงๆ)\n\n8) บางอารมณ์ คล้ายๆ big hero 6 ยังไงชอบกล โดยเฉพาะช่วง 3d แต่ชอบนะ ท้ายเรื่องช่วงสู้กันมันส์ดีจริง\n\n9) สาระบางประเด็นที่แทรกในหนังก็น่าสนใจ และค่อนข้างซีเรียสด้วยซ้ำ โดยเฉพาะประเด็นนายจ้างลูกจ้าง หรือนี่คือวิธีการเตรียมคนรุ่นใหม่ ให้ยอมรับการถูกกดขี่อย่างหน้าชื่น และต้องไม่คิดมาก สไตล์สป็อนซ์บ็อบนะ\n\n10) สรุป...สิ่งที่ดีที่สุดอยู่ในตัวอย่างหนังหมดแล้วครับ อยู่ในเกณฑ์พอดูได้เพลินๆ จะดูในโรงหรือในทีวีก็ไม่แตกต่างอะไรนัก\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\nแก้ไขข้อความเมื่อ 15 เมษายน 2558 เวลา 12:48 น."}
