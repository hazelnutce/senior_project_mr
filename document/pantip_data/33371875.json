{"movie_name": "The World of Kanako", "text": "เมื่อผู้กำกับหนัง Tetsuya Nakashima ที่เคยเป็นที่รู้จักของคนไทยว่าเคยทำ ‘Confessions’ ที่มีเอกลักษณ์ของงานเฉพาะมาแล้ว คราวนี้ก็ได้เวลาที่คนไทยจะได้ทำความรู้จักกับ ‘The World of Kanako’ กันบ้าง หนังเรื่องนี้มีชื่อไทยว่า “นางฟ้าอเวจี” เข้าฉายในไทยแบบจำกัดโรง และผมเลือกดูที่ House Rama อาร์ซีเอ\n\nมันคือเรื่องราวที่บอกเล่าได้เพียงคร่าวๆ เท่านั้น เพราะเรื่องจริงๆ นั้นถ้าเล่าไปมันจะเป็นการสปอยล์หนังเสียเปล่าๆ เรื่องมันมีอยู่ว่า พ่อผู้หน้าตาโทรมๆ สกปรกๆ คนหนึ่ง ได้รับรู้ข่าวการหายตัวไปของลูกสาวคนสวยของตน ที่หลังแยกทางกับภรรยา ตัวเองก็ไม่เคยเลี้ยงดู จำหน้าก็ไม่ได้ แต่ด้วยเหตุผลกลใดที่ดลใจให้สมองของเขาออกตามหาลูกสาวคนนี้ก็ไม่อาจทราบได้\n\n\nการสืบหาลูกสาวกลายเป็นเรื่องราวทั้งหมดของหนังเรื่องนี้ การเดินทางที่จะได้ค้นพบอะไรอีกหลายๆ อย่างที่เราไม่รู้เลยในตอนเริ่มต้น แต่สุดท้าย เราจะได้พบและอึ้งไปกับความจริงที่กำลังค่อยๆ ถูกเปิดเผยแก่เรา\n\nหนังตัดต่อแบบฉับไว เปลี่ยนภาพไปๆ มาๆ สลับเวลากันดูเหมือนมั่วๆ แต่เป็นความตั้งใจจะให้คนดูมึนงงไประหว่างปะติดปะต่อเรื่องราว ภาพของความรุนแรงทางการกระทำ เลือดทะลัก ไหลนองพื้น อาบทั่วตัว สลับกันไปภาพของสวน้อยน่ารักๆ ที่กำลังสนุกสนานอยู่กับเหล่าเพื่อนๆ ท่ามกลางเสียงดนตรีเต้นรำ และภาพสีสันสันฉูดฉาด\n\nต้องยอมรับว่า Nana Komatsu นั้นน่ารักจริงๆ เป็นส่วนสำคัญที่ทำให้หนังเรื่องนี้น่าติดตามไปจนจบ\n\nThe World of Kanako | http://bit.ly/1BiSgYQ\n"}
