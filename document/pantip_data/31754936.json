{"movie_name": "300: Rise of an Empire : มหาศึกกำเนิดอาณาจักร", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\n300: Rise of an Empire – 300 มหาศึกกำเนิดอาณาจักร\n\nภาคต่อของมหากาพย์สงครามที่คนทั้งโลกรอคอย โดยในภาคนี้จะเป็นการเล่าเรื่องคู่ขนานและเหตุการณ์ต่อจากภาคแรก และภูมิหลังของตัวละครหลายๆตัวอีกด้วย เนื้อเรื่องจะอิงกับเหตุการณ์ประวัติศาสตร์เป็นหลัก ช่วงไม่กี่ร้อยปีก่อน ค.ศ. เหตุการณ์การต่อสู้ของกองทัพเอเธนส์และสปาต้า ในสมัยยุครุ่งเรืองของอาณาจักรกรีกที่ถูกคุกคามจากกองทัพเปอร์เซีย\n\nจัดเต็มแบบสุดๆและตื่นตาตื่นใจไปกับฉากต่อสู้ที่กลิ่นอายของภาคแรกยังคงอยู่ ถึงแม้จะใช้เลือดเยอะไปจนดูเทอะทะไปบ้างแต่ความงดงามของ CG การแต่งกาย และองค์ประกอบในฉากก็ยังตรึงอารมณ์ผู้ชมไว้ได้อย่างดี โดยในภาคนี้จะรบกันทางน้ำเป็นหลัก ซึ่งค่อนข้างแปลกใหม่และทำออกมาได้ดีมากๆ แม้จะดูดิบน้อยกว่าภาคก่อนเนื่องจากภูมิประเทศและทักษะการรบที่ต่างจากกองทัพชาวสปาต้าแต่ก็ถือว่าใช้ได้เลย การแสดงทุกคนเข้าถึงบทได้อย่างดี แต่ที่เด็ดสุดคงเป็นบทของแม่ทัพสาวเปอร์เซีย Eva Green ที่ดุดันและเข้าถึงอย่างรุนแรง (หมายถึงการแสดงจริงๆนะ 555+)\n\nอย่างไรเสียประเด็นเรื่องการตัดฉาก เพื่อจัดเรทและผลประโยชน์ทางธุรกิจคงพูดถึงไม่เร็วก็ช้า ใครอยากรู้เพิ่มเติมก็ลองหากันดูนะครับ อิอิ สำหรับเรื่องนี้แนะนำให้ดูในระบบ IMAX 3D เลยครับ เพราะให้มิติของภาพ และบรรยากาศการรบที่จัดเต็มแบบสุดๆ ถ้าดูในระบบธรรมดาอาจมีเสียดายในภายหลังได้เลยทีเดียว\n\nคะแนน IMDb 09/03/14 : 7.4/10\n\nคะแนนส่วนตัวโดยผมเอง\nเนื้อเรื่อง, Creative : 7.0/10\nการแสดง, Emotional : 8.5/10\nCG : 10.0/10\nTotal : 8.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
