{"movie_name": "Mission: Impossible - Rogue Nation", "text": "[Mini-Review] Mission: Impossible - Rogue Nation ปฏิบัติการรัฐอำพราง (ไม่ Spoil)\n.\n“หนังยังคงกลิ่นอายการปฏิบัติภารกิจที่แทบจะเป็นไปไม่ได้ การดึงเอาบทบาทการแสดงจริงของนักแสดงนำ Tom Cruise มาใช้ ยิ่งช่วยเพิ่มความลุ้นระทึกในฉากเสี่ยงตายและคงสเน่ห์ตัวภาพยนตร์เฟรนไชด์ชุดนี้ได้อย่างดี”\n.\nทอม ครูซ กลับมารับบท อีธาน ฮันท์ อีกครั้ง ใน Mission: Impossible: Rogue Nation ซึ่งคราวนี้ อีธาน พร้อมด้วยทีมของเขาจะกลับมาในปฏิบัติการครั้งใหม่เพื่อจัดการกับ \"เดอะ ซินดิเคต\" องค์กรลับระดับนานาชาติที่เพียบพร้อมไปด้วยเหล่ามือสังหารที่ถูกฝึกมาอย่างไร้ที่ติ งานนี้อีธานและพวกเตรียมระดมทุกกำลังเพื่อล้างบางองค์กรนี้ให้จงได้ ไม่ว่าเขาจะต้องแลกด้วยอะไรก็ตาม! (Cr.majorcineplex.com)\n.\nเรื่องราวการปฏิบัติภารกิจของทีมสายลับ ที่ทุกภารกิจไม่มีอะไรที่เป็นไปไม่ได้สำหรับพวกเขา โดยใน Mission: Impossible - Rogue Nation นี้ก็เดินเรื่องมาเป็นภาคที่ 5 สำหรับหนังเฟรนไชด์ชุดนี้กันแล้ว เนื้อเรื่องในภาคนี้จะดำเนินต่อเนื่องจากการปฏิบัติภารกิจก่อนหน้า และนำเสนอฉากแอคชั่นและเนื้อหาที่คล้ายคลึงกับภาคก่อนๆ ซึ่งนอกเหนือจากสเน่ห์ของตัวภาพยนตร์ชุดนี้ในด้านการปฏิบัติภารกิจสายลับสุดล้ำ และการคาดเดาได้ยากของเนื้อหาแล้ว ภายในภาคนี้เราจะได้เห็นบทบาทการแสดงจริงโดยไม่ใช้นักแสดงแทนของ Tom Cruise ในหลายๆฉากเสี่ยงตาย ทั้งการปีนเครื่องบินที่กำลังบินอยู่จริง การซิ่งบิ๊กไบค์ผาดโผน และการกลั้นหายใจในการดำน้ำถึงหกนาที ซึ่งฉากระทึกเหล่านี้สามารถถ่ายทอดออกมาได้ชวนระทึก และทำเอาผู้ชมลืมอายุของเขาไปเลยทีเดียว\n.\nMy Score : 8.5/10\n\n"}
