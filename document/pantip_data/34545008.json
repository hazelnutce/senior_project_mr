{"movie_name": "รุ่นพี่", "text": "รุ่นพี่ คือผลงานกำกับและเขียนบทเรื่องล่าสุดของผู้กำกับ วิศิษฏ์ ศาสนเที่ยง\n\n\nหนังว่าด้วยการสืบคดีฆาตกรรม ร่วมกันระหว่าง ม่อน (ญานนีน ภารวี ไวเกล) นักเรียนสาวที่สามารถสื่อสารกับวิญญาณผ่านเสียงและกลิ่น กับ รุ่นพี่ (พงศกร โตสุวรรณ) วิญญาณที่ขอให้เธอช่วยสืบคดีฆาตกรรมที่เกิดขึ้นที่โรงเรียนประจำของเธอเมื่อ 50 กว่าปีที่แล้ว สมัยที่โรงเรียนยังเป็นวังเก่า\n\n\n\nเรื่องย่อข้างบน อาจเป็นพล็อตหลักของหนัง แต่สิ่งที่น่าสนใจไม่แพ้กัน และจะขอหยิบมาพูดถึงคือ พล็อตรองของเรื่องที่ว่าด้วยความสัมพันธ์ระหว่าง ม่อน กับ แอนท์ (ณัฐธิชา นามวงษ์)\n\n\nซึ่งแม้จะเป็นพล็อตรองที่เหมือนจะถูกใส่เข้ามาเพื่อเพิ่มมิติให้ตัวละครม่อน และเอาไว้รับใช้การเล่าเรื่องรวมถึงฉากโชว์ผีของหนัง แต่มันก็โดดเด่นไม่แพ้พล็อตหลักเลยทีเดียว\n\n\nแก้ไขข้อความเมื่อ 11 ธันวาคม 2558 เวลา 18:53 น."}
