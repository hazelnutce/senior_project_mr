{"movie_name": "Insurgent คนกบฏโลก", "text": "[Mini-Review] Insurgent คนกบฏโลก (No spoil)\n.\nการกลับมาอีกครั้งของไดเวอร์เจนท์สาวที่เกิดมา 'แตกต่าง' เพื่อเปลี่ยนโลก ในภาคต่อของภาพยนตร์แอคชั่นแฟนตาซีฟอร์มยักษ์แห่งปี Insurgent จะกลับมาพร้อมความยิ่งใหญ่ เปิดฉากการต่อสู้ครั้งใหม่ที่ทั้งเข้มข้นและยิ่งใหญ่ขึ้นไปกว่าเดิม! จุดเริ่มต้นแห่งการต่อสู้ครั้งใหม่ของ ทริซ (เชย์ลีน วู้ดลีย์) เด็กสาวที่ย้ายจากกลุ่มผู้ปกครอง (Abnegetion) ไปอยู่กลุ่มผู้กล้า (Dauntless) ที่นั่นเธอได้ค้นพบแผนการชั่วร้ายที่จะยึดครองโลกของ เจอนีน (เคท วินสเลต) หัวหน้ากลุ่มทรงปัญญา (Erudite) ซึ่งทำให้ทริซต้องดึงความกล้าของตัวเองออกมาเพื่อต่อสู้ร่วมกับคนรักอย่าง โฟร์ (ธีโอ เจมส์) ในการเปิดโปงความลับเหล่านี้ให้ได้ (Cr.majorcineplex.com)\n.\nสำหรับ Insurgent นี้เป็นภาคต่อของ Divergent (2014) สร้างจากนวนิยายขายดีของ Veronica Roth ในชื่อเดียวกัน รับหน้าที่กำกับโดย Robert Schwentke ผู้เคยฝากผลงานไว้อย่าง RED (2010) และ R.I.P.D. (2013) สำหรับเนื้อหาในภาคนี้จะเล่าเรื่องต่อจากภาคแรกโดยทันที ตัวหนังยังคงกลิ่นอายของความดิสโทเปียที่นำเสนอผ่านการรวมกลุ่มของผู้คนประเภทเดียวกันในสังคม โดยใช้เรื่องราวของตัวละครหลักรับหน้าที่ในการเล่าเรื่อง สอดแทรกแง่คิดและเสียดสีสังคมมนุษย์ในปัจจุบันไปพร้อมๆกัน สำหรับภาคนี้ฉากแอคชั่นและดราม่ามีความหนักแน่นขึ้น หนังชวนผู้ชมดำดิ่งสู่เบื้องลึกในจิตใจของตัวละครหลัก อุดมการณ์ และพล็อตเรื่องหลักเป็นอย่างดี ฉากแอคชั่นและ CG หนักแน่นและตระการตามากๆ เมื่อได้ความเข้มข้นของเรื่องราวในตัวละครและความลุ้นระทึกในช่วงท้าย ยิ่งทำให้ตัวหนังภาคถัดไปมีความน่าติดตามขึ้นเลยทีเดียว สำหรับระบบ 3D ในเรื่องนี้มีความตระการตาอยู่พอตัวครับ ฉากพุ่งเข้าตามีไม่มาก แต่ความตื้นลึกหนาบางชวนตื่นเต้นตระการตาใช้ได้เลย\n.\nMy Score : 8.0/10\n\n"}
