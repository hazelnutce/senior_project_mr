{"movie_name": "Sultan", "text": "หากใครชื่นชอบหนังแนวสร้างแรงบันดาลใจ ใครที่บอกกับตัวเองว่า DNA (สันดาน) ฉันเกิดมาเพื่อชนะ หรือ DNA ไม่ได้บอกว่าเกิดมาชนะ แต่อยากชนะ บอกเลยว่าต้องดูมาก ๆ\n\n    \nขอบคุณภาพจาก : http://www.imdb.com/title/tt4832640/\n\nสำหรับนักดูหนังที่ไม่สนว่าหนังเก่าหรือใหม่ แต่สนว่าถ้าหนังดีต้องดู Sultan เป็นหนังอินเดียที่ดีที่สุดในสามโลกอีกเรื่องที่ต้องดู นี่บอกกับตัวเองเลยว่าถ้าไม่ได้ดูนี่เสียหายเลยนะ …\n\nSultan เป็นหนังแนวดราม่า มีทั้งรัก ทั้งชัง ทั้งมัน ครบเครื่องทั้งร้องและเต้น (จนอยากลุกเต้นตาม) เล่าเรื่องราวของผู้ชายชื่อ Sultan ที่ดูเหมือนไม่ค่อยจะเอาเรื่องราวอะไรกับชีวิต อายุ 30 แล้ว ยังลอยไปก็ลอยมา วิ่ง กระโดด จับว่าวเล่นไปวัน ๆ ... ไปหลงรักสาวสวย Strong เข้า นางทั้งเก่ง แกร่ง และมั่นเบอร์ใหญ่มาก ตรงนี้เองเป็นจุดเริ่มต้นที่ DNA ของ Sultan ทะลุร่างออกมาทุ่มคู่ต่อสู้ฟาดกับพื้นโลก ด้วย DNA ที่ไม่ใช่แค่ไม่ยอมแพ้ แต่ต้องชนะเท่านั้น แต่ก็นั่นแหละ DNA ที่ต้องชนะนี้ก็อัดแน่นไปด้วยอัตตาเบอร์ใหญ่มาก ถ้าจะชนะให้สุด ก็ต้องชนะอัตตาด้วย … Sultan จะชนะใจนาง ชนะอัตตาอย่างไร ก็จัดหามาดูกันนะ ... พี่เชื่อว่าหนังอินเดียเรื่องนี้จะเป็นอีกเรื่องที่ชนะใจคนได้ดู และติดหนึบอยู่ในหัวใจคนได้ดูที่มี DNA (สันดาน) “เกิดมาต้องชนะ”\n.\nขอบคุณที่แวะมาคุยกัน\nพี่อุ่น\n...\n"}
