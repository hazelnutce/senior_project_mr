{"movie_name": "It Follows", "text": "[Mini-Review] It Follows อย่าให้มันตามมา (ไม่ Spoil)\n.\n“หนังบอกเล่าเรื่องราวความสยองโดยใช้สัญลักษณ์เป็นตัวขับเคลื่อน แม้การดำเนินเรื่องเป็นแบบค่อยเป็นค่อยไป แต่เนื้อหาและความแปลกใหม่ก็ยังชวนลุ้นระทึกอยู่พอสมควร”\n.\nเรื่องราวของเด็กสาววัย 19 ปี เจย์ (ไมก้า มอนโร) ผู้ตกหลุมรักฮิวจ์ (เจค แวรี่) หนุ่มหล่อมากเสน่ห์จนทั้งคู่มีความสัมพันธ์ลึกซึ้งในคืนหนึ่ง ทว่าค่ำคืนแห่งความสุขกลับกลายเป็นความสยอง เมื่อเจย์ตื่นขึ้นมาพบว่าตนเองถูกจับมัดตรึงกับเก้าอี้ แถมเธอกำลังจะเผชิญหน้ากับสิ่งลึกลับบางอย่างซึ่งฮิวจ์บอกกับเจย์ว่า \"มัน\" จะติดตามเธอไปทุกที่ แม้เธอถูกปล่อยตัวออกมาได้ แต่เธอก็ยังต้องถูกหลอกหลอนและถูกไล่ล่าจาก...\"บางสิ่ง\" ที่มีเพียงเธอเท่านั้นที่มองเห็น และ \"บางสิ่ง\" นี้สามารถกลายเป็นร่างของใครก็ได้ แม้แต่คนที่เธอรู้จัก! (Cr.majorcineplex.com)\n.\nภาพยนตร์แนว Horror, Mystery ที่บอกเล่าเรื่องราวเด็กสาวที่ถูกหลอกหลอนและไล่ล่าจากอะไรบางอย่าง ตัวหนังให้กลิ่นอายความคลาสสิคของยุค 70 ตั้งแต่งานภาพ องค์ประกอบภายในฉากและดนตรีประกอบ การไม่เปิดเผยที่มาที่ไปของความสยองยิ่งชวนเพิ่มความสงสัยใคร่รู้ของตัวละครและผู้ชมได้อย่างดีเยี่ยม ซึ่งแฝงไปด้วยเนื้อหาและความหมายที่น่าสนใจ ด้วยกับขับกล่อมของดนตรีประกอบที่หนักหน่วงและการนำเสนอที่แปลกใหม่เช่นนี้ จึงถูกใจและกวาดคำชมจากนักวิจารณ์มามิใช่น้อย แต่ด้วยวัฒนธรรม ศาสนา และความเชื่อที่แตกต่างกันสำหรับทางฝั่งบ้านเราและตะวันตก ความบันเทิงที่ผู้ชมได้รับจากภาพยนตร์เรื่องนี้นั้น ก็อาจมากน้อยแตกต่างกันไปด้วยครับ\n.\nMy Score : 7.0/10\n\n"}
