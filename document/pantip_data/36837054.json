{"movie_name": "What Happened To Monday", "text": "What Happened to Monday (ไม่สปอยล์เนื้อหาสำคัญ)\n.\nเรื่องราวของโลกในอนาคตอันใกล้ ที่เผ่าพันธุ์มนุษย์ต้องเผชิญหน้ากับวิกฤตประชากรล้นโลก รัฐบาลออกออกกฏหมายเพื่อควบคุมประชากรโดยให้มีบุตรหนึ่งคนต่อหนึ่งครอบครัวเท่านั้น และมีบทลงโทษผู้ฝ่าฝืนอย่างรุนแรง แต่เมื่อครอบครัวหนึ่งกลับมีบุตรสาวเป็นแฝด 7 คน ซึ่งถูกตั้งชื่อตามวันในสัปดาห์ พวกเธอต้องซ่อนตัวไม่ให้โลกรู้และแต่ละคนจะได้ออกไปโลกภายนอกตามวันในชื่อของตัวเองเท่านั้น แต่แล้ววันหนึ่งพี่สาวคนโต มันเดย์ กลับหายตัวไปอย่างลึกลับ กำกับภาพยนตร์โดย Tommy Wirkola (Dead Snow (2009) และ Hansel & Gretel: Witch Hunters (2013)\n.\nนับเป็นภาพยนตร์แอคชั่นไซไฟที่บอกเล่าเหตุการณ์ที่มีโอกาสเกิดขึ้นได้ชวนขนหัวลุก พร้อมขับเคลื่อนเรื่องราวการต่อสู้ สืบสวนสอบสวนได้อย่างระทึกขวัญ และจัดเต็มฉากแอคชั่นได้มันส์มากๆ ตัวหนังบรรจงถ่ายทอดเรื่องราวของโลกในอนาคตอันใกล้พร้อมเรื่องราวของ 7 พี่น้องฝาแฝดได้อย่างละเมียดละไมในช่วงต้น ก่อนสร้างปมและค่อยๆคลี่คลายได้อย่างต่อเนื่องจนช่วงท้าย Noomi Rapace นักแสดงนำสาว สามารถถ่ายทอดคาแรคเตอร์ของฝาแฝดแต่ละคนได้อย่างน่าทึ่ง ผ่านเบื้องหลังตัวตนของ Settman Siblings ตัวแทนผู้เผชิญหน้าต่อโลกภายนอกในแต่ละวัน การเดินเรื่องผ่านเรื่องราวการสืบสวนสอบสวน การต่อสู้ และการเสียสละเพื่อรักษาความเป็นพี่น้อง สามารถบอกเล่าได้อย่างดุเดือด ระทึกขวัญ และสร้างความเจ็บปวดให้แก่ผู้ชมได้อย่างต่อเนื่องตลอด 2 ชั่วโมงเลยทีเดียว ตัวหนังได้เรทเข้าฉายอยู่ที่ น 18+ ซึ่งในเรื่องประกอบไปด้วยฉากโป๊เปลือย เลือด และความรุนแรงอยู่ไม่น้อยเลยครับ\n.\nคะแนนความชอบ : 9/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
