{"movie_name": "Inside Out", "text": "[Mini-Review] Inside Out มหัศจรรย์อารมณ์อลเวง (ไม่ Spoil)\n.\n“หนังบอกเล่าเบื้องลึกของอารมณ์และสภาพจิตใจได้อย่างน่ารักน่าชัง การเลือกใช้ตัวละครเด็กรวมถึงตัวละครจิ๋วผู้แทนอารมณ์ ยิ่งช่วยถ่ายทอดความสดใส การเติบโหญ่ และการสื่อสารในเชิงจิตวิทยาได้อย่างดีเยี่ยม”\n.\nการเติบโตอาจไม่ใช่เรื่องง่าย และมันก็เป็นเช่นนั่น เมื่อ \"ไรลีย์\" เด็กหญิงวัย 11 ปี ผู้เติบโตขึ้นมาจากชีวิตแบบตะวันตกตอนกลางต้องย้ายมายังซานฟรานซิสโก ตามพ่อของเธอที่ได้รับการเสนองานใหม่ ... เช่นเดียวกับเราทุกคน ไรลีย์ถูกควบคุมด้วยอารมณ์ต่างๆของเธอไม่ว่าจะเป็น ความสุข (เอมี่ โพเลอร์), ความกลัว(บิล เฮเดอร์), ความโกรธ (ลิววิส แบล็ค), ความน่ารังเกียจ (มินดี้ คาร์ลลิ่ง) หรือ ความเศร้า (ฟิลลิส สมิธ) อารมณ์ทั้งหมดอาศัยอยู่ในศูนย์บัญชาการใหญ่ซึ่งเป็นศูนย์ควมคุมส่วนกลางภายในจิตใจของไรลีย์ ที่ที่พวกเขาคอยช่วยแนะนำเธอให้ผ่านชีวิตในแต่ละวันได้ (Cr.majorcineplex.com)\n.\nภาพยนตร์แอนิเมชั่นเรื่องล่าสุดจากค่าย Disney และ Pixar ที่นำเสนอเรื่องราวสุดแปลกใหม่ผ่านเด็กหญิงผู้ต้องก้าวผ่านอุปสรรคในวัยเด็ก โดยหนังใช้ตัวละครจิ๋วผู้แทนสภาพอารมณ์ในแบบต่างๆในการสื่อถึงเรื่องราวที่เธอต้องประสบ และถ่ายทอดเรื่องราวการผจญภัยในห้วงความคิดของลั้ลลาและเศร้าซึม สองตัวละครหลักผู้แทนสภาพอารมณ์ไปพร้อมๆกัน ซึ่งการนำเสนอเนื้อหาเชิงจิตยาเหล่านี้สามารถแปรเปลี่ยนเป็นความน่ารัก ความเศร้าเคล้าน้ำตา และเข้าถึงสัญชาตญาณเบื้องลึกของมนุษย์ได้อย่างดีเยี่ยม อีกทั้งหนังยังแฝงแง่คิดในด้านพัฒนาการของเด็กและสถาบันครอบครัวได้อย่างน่าสนใจ แม้เนื้อหาสามารถเข้าถึงผู้ใหญ่มากกว่าเด็ก แต่ด้วยความสดใส ความแปลกใหม่ในด้านการออกแบบตัวละคร รวมถึงความหนักแน่นของเนื้อหา ก็แทบจะไม่มีข้อกังขาหากภาพยนตร์เรื่องนี้จะติดโผออสการ์ฝั่งแอนิเมชั่น หรือเข้าไปอยู่ในใจของใครหลายๆคนดังเช่นชื่อเรื่องเลยทีเดียว\n.\nMy Score : 9.5/10\n\n"}
