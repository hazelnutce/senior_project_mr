{"movie_name": "ภาพยนต์เรื่อง Brick Mansions", "text": "Brick Mansions ภาพยนต์แอคชั่นมันระห่ำของ Luc Besson เรื่องราวของเขตเสื่อมโทรมที่เต็มไปด้วยอาชญากรรมและยาเสพย์ติด นายตำรวจมือดีถูกส่งเข้าไปร่วมกับนักโทษที่มีคดีติดตัว เพื่อร่วมกันกู้ระเบิดที่ถูกเจ้าพ่อยาเสพย์ติดขโมยไปและกำลังจะระเบิดในไม่ช้า...\n\nถือว่าภาพยนต์เรื่องสุดท้ายของ Paul Walker ที่ได้แสดงจนจบเรื่อง เป็นภาพยนต์ที่ถูกรีเมคมาจากภาพยนต์ฝรั่งเศสเรื่อง District 13 โดยได้ David Belle ซึ่งนำแสดงในเวอร์ชั่นฝรั่งเศสมาร่วมแจมด้วย (ข้อมูลนี้ได้มาจากเพื่อนตอนดูจบครับ ^_^) เอาจริงฉากแอคชั่นต่อสู้ในเรื่อง ผสานกับศิลปะ Free Running ด้วย ถือว่าใช้ได้อยู่นะ มันทีเดียว สู้กับสะบั้น แต่พอมาถึงบท.... ยังไงดี คือ มันมีหลายจุดที่ยังไม่ค่อยสมเหตุสมผลเท่าไหร่ ดูแล้วขัดใจยังไม่รู้ โชคดีที่หนังเรื่องนี้มีฉากต่อสู้มันกับ Paul Walker มาช่วยนะ เลยทำให้หนังพอดูได้แบบเพลินๆ แถมมุกตลกร้ายที่เรียกเสียงหัวเราะได้เป็นระยะๆ\n\nพอได้มาดูเรื่องนี้ ยิ่งรู้สึกว่าเสียดาย PaulWalker มากๆ รู้สึกว่าเขาเป็นนักแสดงที่มีฝีมือคนหนึ่งเลยทีเดียว ถ้าเขายังอยู่ น่าจะมีผลงานเจ๋งๆออกมาอีกเยอะเลย ที่จริงในฐานะรุ่นพี่ของวงการ การวางตัวของเขา ถือเป็นแบบอย่างที่ดีให้เด็กรุ่นใหม่ถือเป็นแบบอย่างด้วย นักแสดงไทยเองก็นับเขาไอดอลอยู่หลายคนเหมือนกันนะ\n\nพอกลับมาที่คำถามว่า \"ดูแล้วได้อะไรบ้าง?\" เอาจริงๆก็แอบมีอะไรให้คิดเนอะเหมือนกันนะ แต่อย่างหนึ่งต้าอยากเอาพูด คือ เรื่องของความแตกต่าง ตัวหนังแสดงให้เห็นว่าคนที่มีเงินคือคนมีอำนาจ พวกคนที่จนกว่า คือ คนช้ันต่ำ ซึ่งจริงๆแล้ว เงินทองอาจทำให้ดำรงชีวิตอยู่ได้ในสังคมปัจจุบันก็จริง แต่มันไม่สามารถระบุค่าของคนได้เลย บางทีคนที่มีเงินมากล้นเหลือคณานับ จริงๆแล้วจิตใจอาจจะโหดเหี้ยมมากก็ได้ เมื่อใดก็ตามที่เรามองวัตถุมีค่ามากกว่าคน ตอนนั้นเราจะไม่สามารถมองเห็นค่าของจิตใจมนุษย์ได้เลย\n\nขอบคุณคลื่น Get 102.5 ด้วยนะครับสำหรับกิจกรรมนี้ ^_^\n#Apotastyle #minireview #movietwit #film #cinema #movie #premiere #review\n\nแก้ไขข้อความเมื่อ 24 เมษายน 2557 เวลา 13:56 น."}
