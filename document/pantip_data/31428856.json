{"movie_name": "47 Ronin", "text": "****\nติดตามโปรเจ็คนี้มานาน\nในที่สุด ก็ได้ดูแล้ว\n****\n(มี spoil เนื้อเรื่อง)\n\nPLOTอ้างอิงมาจากเรื่องจริงที่เกิดในยี่ปุ่นยุคกลาง แต่ดัดแปลงจนเรื่องเปลี่ยนไปมากมาย ก็เพื่อความบันเทิง\n\nเปิดเรื่องที่ตัวละคร ไค ซึ่งแสดงโดย คีอานู รีฟส์ เป็นลูกครึ่งที่มีพรสวรรค์ในการรบและล่า แต่ก็ถูกเหยียดหยามจากเหล่าซามูไร ให้มีศักดิ์ศรีเท่ากับสัตว์ มีเพียงลอร์ดอาซาโน กับ เจ้าหญิงมิกะ ที่มอง ไค ต่างไปจากคนอื่น\n\nพล็อตเปลี่ยนความยากของธรรมเนียมยี่ปุ่น เป็นความเข้าใจง่ายๆโดยใช้เวทมนต์ของแม่มด ที่ลวงให้ลอร์ดอาซาโนทำผิดกฎจนถูกพิพากษา ให้ ฮาราคีรี\n\nการเว้นเวลา 1ปี ก่อนแก้แค้น ที่เดิมเป็นข้อถกเถียงในประวัติศาสตร์ ก็เปลี่ยนเป็นช่วงเวลาที่โออิชิถูกกักขัง\n\nเรียกว่า ผู้เขียนบท พยายามทำทุกสิ่งให้กระชับและเข้าใจง่ายที่สุด เพื่อให้เพลิดเพลินไปกับการดูทุกสิ่งที่อยู่บนจอ\n\nความดีเด่นที่สุดของ 47Ronin น่าจะเป็นโปรดักชัน ที่สร้างความเป็นยี่ปุ่นแฟนตาซีไว้อย่างสวยงาม และน่าติดตามชม\n\nเวลา 119นาที เรทPG-13 มีฉากแอคชันประมาณ 70% ฉากสเปเชียลเอฟเฟ็ค อัดเต็มทุกชอต แต่ไม่อึดอัด และไม่เวียนหัว\n\n[Spoil] คลิกเพื่อดูข้อความที่ซ่อนไว้\n\n\n\n\n\n\nภาพรวมคือหนังที่ดูสนุก ภาพสวย เนื้อเรื่องงดงาม และความปลื้มใจที่ได้เห็น คีอานู รีฟส์ บนจอหนังใหญ่ๆ อีกครั้งหนึ่ง\n\n\n\n\n\n\n\n\nแก้ไขข้อความเมื่อ 24 ธันวาคม 2556 เวลา 19:05 น."}
