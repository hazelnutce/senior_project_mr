{"movie_name": "Last Summer ฤดูร้อนนั้น ฉันตาย", "text": "Last Summer ฤดูร้อนนั้นฉันไม่อยากตายคนเดียว\nหนังของค่ายน้องใหม่อย่าง  ค่าย Talent 1 ซึ่งต้องบอกว่าทำได้ดีเลยสำหรับหนังที่เป็นหนังเปิดตัวของค่าย\nและยิ่งได้ยินข่าวว่าค่ายนี้ผู้ถือหุ้นใหญ่คือ Major ยิ่งทำให้เห็นว่าวางแผนเข้าฉายมาเป็นอย่างดี แทบจะไม่ต้องชนกับหนังใหญ่เรื่องใดเลยทั้งที่เป็นช่วงหนังซัมเมอร์ของอเมริกา ซึ่งทำให้มั่นใจได้ว่าจากเนื้อเรื่องและการแสดงของนักแสดง น่าจะการันตีรายได้ไม่น้อยกว่า 50 ล้านแน่ ๆ  ความเห็นส่วนตัวนะครับ\n\nหนังได้เปิดตัวอย่างรวมเร็วไม่พูดพร่ำทำเพลงเลยเข้ามาฉากที่เราเห็นในตัวอย่างกันแบบจัดเต็ม ต้องขอชมว่านักแสดงทุกคนแสดงได้เข้าเกณฑ์มาตรฐานที่ทำให้คนดูไม่รู้สึกว่ามันแปลกแยกสามารถสื่ออารมณ์ได้ดีมาก ซึ่งผมคิดว่าจนถึงเวลานี้ คิดว่า ดารานำในเรื่องนี้มีโอกาสได้เข้าชิงรางวัลในปลายปีแน่ ๆ แต่จะได้หรือไม่ไม่รู้เพราะหนังยังฉายไม่ครบทุกเรื่องในปีนี้\nหนังค่อนข้างจะเป็นหนังผีตุ้งแช่ที่สามารถสร้างความตื่นตกใจในจังหวะที่เหมาะสมได้อย่างชัดเจน ไม่เน้นว่าต้องใช้เสียงเข้าข่มอย่างเดียวแต่ แววตาท่าทางของนักแสดงแม้ขณะเสียงจะเบาเพราะบางจังหวะ จขกท ก็ตื่นเต้นจนใช้วิธีอุดหูเปิดตาดู ก็ยังทำให้ จขกท รู้สึกลุ้นตามตัวละครไปได้\n\n\nถ้าพูดถึงภาพรวมของหนังเรื่องนี้ต้องบอกว่าสารที่หนังจะสื่อนั้นค่อนข้างจะชัดเจนว่าความสำนึกผิดต่อสิ่งที่ตัวเองกระทำนั้นมีผลรุนแรงต่อชีวิตของตัวละครในหนังอย่างยิ่ง ซึ่งต้องบอกว่าเขียนบทมาได้ดีแม้ทั้งสามช่วงจะแยกออกกำกับโดย ผกก คนละท่าน แต่กสามารถต่อเชื่อมเรื่องราวได้น่าสนใจเพียงแต่เรื่องสุดท้ายต้องบอกว่าถ้าเป็นคอซาดิสต์คงอยากให้มันจบอีกแบบหนึ่ง แต่ว่าจบแบบนี้ก็ถือว่าดีสำหรับผมแล้ว\nจุดเด่นอีกอย่างหนึ่งของหนังคือการเฉลยปมของหนังที่ทำได้สมูทและทำให้เราเข้าใจว่าเรื่องราวที่เกิดขึ้นเป็นอย่างไรเพราะอะไรโดยไม่ทำให้หนังเสียอรรถรส อีกทั้งยังชวนให้เราอึ้งได้อีก แม้ จขกท จะพอรู้สึกว่ามันต้องมีอะไรมากกว่านั้นแต่ไม่คิดว่าจะไปถึงขนาดนี้  \n\nสำหรับภาพยนตร์เรื่องนี้ใช้คำนิยามได้อย่างหนึ่งว่า อารมณ์ชั่ววูบ จนต้องตายจริง ๆ\nคะแนนเรื่องนี้ 7.5\nสำหรับคอหนังผี ไม่ควรพลาดแม้จะไม่ได้สร้างสรรค์สิ่งใหม่ ๆ แต่ก็เป็นหนังผีที่สนุกและได้มาตรฐานสมควรเสียเงินเช้าไปดูครับ\n"}
