{"movie_name": "Like Father, Like Son พ่อจ๋า รักผมได้ไหม", "text": "หนังที่เรียกน้ำตาคนทั้งญี่ปุ่น และข้ามน้ำไปคว้ารางวัลมาจากเมืองคานส์ เรื่องนี้ 'Like Father, Like Son พ่อจ๋า รักผมได้ไหม' พร้อมเข้าฉายวันพ่อ 5 ธันวา น่าชมแค่ไหน ผมจะลองหยิบมาบอกเล่ากัน\n\n\n\nเรื่องราวของ 2 ครอบครัวที่ต่างกันราวฟ้ากับดิน จุดร่วมของสองครอบครัวคือ คลอดลูกชายที่โรงพยาบาลเดียวกันในวันเดียวกัน ครอบครัวหนึ่งฐานะดีกว่ามาก อาศัยอยู่ในเมืองใหญ่บนคอนโดฯ หรูหราดั่งโรงแรม อีกครอบครัว เปิดกิจการเล็กๆ ขายเครื่องใช้ไฟฟ้าอยู่ในเมืองเดิม ต่างฝ่ายต่างเลี้ยงเด็กชายของตนมา 6 ปี จึงได้รับการติดต่อจากโรงพยาบาล ว่าเกิดเหตุสลับเด็กกัน\n\nพวกเขาต้องเลือกระหว่าง ลูกชายที่เลี้ยงดูกันมา 6 ปีแต่ไม่ใช่ลูกแท้ๆ หรือสายเลือดของตัวเองที่เพิ่งจะได้พบกัน\n\nมันเป็นคำถามที่ตอบไม่ได้ง่ายๆ เลย\n\nสิ่งหนึ่งที่รู้สึกได้ก็คือ เด็กๆ ใน ‘Like Father, Like Son’ นั้นน่ารักมาก เป็นธรรมชาติและเรียกรอยยิ้มเสียงหัวเราะได้ตลอด เช่นเดียวกับนักแสดงนำในวัยพ่อแม่ ที่ก็เรียกน้ำตาจากเราได้ตลอดเช่นกัน\n\nดูจบแล้ว เราคงต้องมานั่งถามตัวเอง ถ้าเราเป็นพ่อคนใดคนหนึ่ง เราจะเลือกตัดสินใจทำในแบบใด\n\nหนังแนะนำในวันพ่อนี้เลยครับ\nอ่านเพิ่มเติม ที่ : http://bit.ly/1cOIyTV\n"}
