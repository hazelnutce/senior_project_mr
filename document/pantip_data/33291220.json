{"movie_name": "Predestination ยึดเวลา ล่าอนาคต", "text": "วันนี้ ผมได้พบกับภาพยนตร์ในสายย้อนเวลากลับไปกลับมาอีกเรื่องหนึ่ง ‘Predestination ยึดเวลา ล่าอนาคต’ หนังที่เล่าเรื่องการเดินทางข้ามเวลาเพื่อไปปฏิบัติภารกิจอันชวนฉงนสนเท่ห์ในจุดประสงค์อยู่ไม่น้อย หนังมีส่วนผสมของความไซไฟนำหน้า ตามหลังมาด้วยระทึกขวัญ ลึกลับผสานดราม่า แน่นอนว่าคอแอ็คชั่นอาจจะไม่สบอารมณ์เท่าไหร่ เพราะหนังเรื่องนี้ดูจะไม่ได้เน้นในสิ่งนั้น\n\nเรื่องราวที่ชวนฉงนขององค์กรลับแห่งหนึ่งที่หวังหยุดยั้งอาชญากรรมด้วยแนวคิด ‘กำจัดก่อนมันจะเกิด’ ตามหาผู้ที่จะก่ออาชญากรรมในอนาคตเพื่อกำจัดทิ้งก่อนเหตุการณ์ร้ายแรงจะบังเกิดขึ้น ฟังดูคุ้นๆ ดีใช่มั้ยครับ?\n\nแต่เรื่องนี้ไม่เหมือนเรื่องนั้น\n\n\nพล็อตของหนังที่เล่นกับเวลามักทำให้คนดูอย่างผมสับสนได้ง่าย และต้องใช้ความพยายามเพิ่มขึ้นเพื่อจะตามติดและเข้าใจเรื่องราว จนอาจหลุดหรือละเลยรายละเอียดบางอย่างจนออกมานอกโรงนี่ล่ะ จึงมาถึงบางอ้อ\n\nบางจุดใน ‘Predestination’ ยังดูมีช่องโหว่หรือน่าสงสัย ครึ่งแรกเรียบๆ หน่อย แค่ครึ่งหลังของหนังนี่\n\nเรียกว่า เข้าขั้นสนุกลุ้นได้พอสมควรเลยแหละ\n\nPredestination ยึดเวลา ล่าอนาคต | http://bit.ly/1EtquPo\n"}
