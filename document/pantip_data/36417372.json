{"movie_name": "ฉลาดเกมส์โกง", "text": "นี่คือหนังไทย ที่เฟี้ยว ที่เท่ ที่อินดี้ ที่กดดัน และดีมากๆอีกเรื่อง ฉลาดเกมส์โกง หรือ Bad Genius จากค่าย GDH\n\nหนังไทยที่ผมรอคอยที่จะดูตั้งแต่ได้เห็นตัวอย่างครั้งแรก หนังทำออกมาได้ เกินบรรยาย ความสนุก ความฮา ความเครียด ทุกๆอย่างมันมารวมกันลงตัว เหมือนหนังที่โชว์ให้เห็นว่า คนที่ฉลาดจนทำอะไรก็ได้บนโลกแต่ไม่มีเงิน กับคนที่มีเงินมากจนทำอะไรก็ได้บนโลกแต่ไม่มีสมอง พอมันมารวมกันมันกลายเป็นความ หายนะที่สามารถทำอะไรก็ได้ไปพร้อมๆกัน สิ่งนี้เป็นเสน่ห์ของหนังที่ดึงดูดจริงๆ ความโลภ ความดี ความฉลาด และความรวย หลายๆอย่างที่แสดงให้เห็นถึงความเป็นมนุษย์ที่หนังเรื่องนี้สื่อ ออกมาทำได้ดีมากๆ ตัวละครก็แสดงได้ดีมาก รวมถึง มุมกล้องที่ยอมรับว่าเท่ และเฟี้ยวมากๆ มันทำให้เหมือนจะออกแนว อินดี้แบบดาร์คๆ โดยส่วนตัวสิ่งที่ชอบที่สุดคือ มุมกล้องนี่และครับ เป็นหนังไทยอีกเรื่องที่น่ายกย่อง น่ายกระดับ ไปฉายต่างประเทศจริงๆ\n\nข้อดี\n-เล่นมุมกล้องเท่มากกกกก\n-สนุก เนื้อเรื่องดี พาอินได้ง่ายๆ\n-ตีแพร่ความเป็นมนุษย์หลายๆด้านอย่างลึกซึ่ง\n\nข้อเสีย\n-โดยส่วนตัวคิดว่า Soundtrack ในเรื่องยังไม่ค่อยจะดึงดูดเท่าไร แต่ช่างมันสิ้ เรื่องเนื้อพี่แกดีมากๆ\n\nคะแนน 9.5/10 ไปดูเถอะครับ เป็นหนังไทยที่ควรดูสักครั้งในชีวิต\n\n--> https://www.facebook.com/McDelta3Review/\n\n\nแก้ไขข้อความเมื่อ 4 พฤษภาคม เวลา 17:26 น."}
