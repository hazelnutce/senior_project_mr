{"movie_name": "Iron Man 3@CTW", "text": "ได้เข้าดู Iron Man 3 จากกิจกรรมทดสอบระบบเสียง Atmos ของพันทิปค่ะ\nคิดว่าเรื่องนี้มีทุกอย่างที่เด็กชอบ  เหมาะสำหรับเด็กมาก\nหุ่นกระป๋อง ก็น่ารัก มีเสน่ห์ซะเหลือเกิน\nฉากต่อสู้สนุก มีมุกน่ารักๆ ยิงมาเป็นระยะตลอดทั้งเรื่อง\nการนำเสนอแนวคิดผ่านตัวละครและเหตุการณ์ต่างๆ ก็ทำได้ชัดเจนและน่าจดจำ\nซึ่งเป็นข้อดีของหนังเรื่องนี้\n\nแต่มีบางอย่างที่คาใจ สงสัยเช่นกันค่ะ\nแต่ถ้าไม่คิดอะไรมาก เรื่องนี้ก็น่าจะเป็นที่ชื่นชอบได้ง่ายๆ\nโดยเฉพาะถ้าเป็นแฟนแนวนี้ เรื่องนี้คือใช่เลยทีเดียว\nหนังมีทุกอย่างที่จะประสบความสำเร็จได้ ทั้งภาพ เสียง เทคนิก ตัวแสดง จังหวะจะโคน\nยกเว้นความสมเหตุสมผล แต่ความรั่วนิดๆ ก็เป็นเสน่ห์ของหนังเรื่องนี้ละเนอะ ^^\nชอบไอ้หนูตัวเล็ก ผู้ช่วยพระเอกจำเป็นจุงเบย\n\nส่วนเรื่องเสียงในระบบ Atmos\nก็ดีนะคะ แต่ว่าดีขึ้นชัดเจนจากระบบปกติมั้ย คงไม่ต่างจนให้ความรู้สึกชัดเจนขนาดนั้นน่ะค่ะ\nแต่ที่แน่ๆ ฟังแล้วรู้สึกสมจริงเหมือนอยู่ในสถานการณ์จริงมากขึ้นกว่าเดิม\nโดยส่วนตัว คิดว่าตัวหนัง Iron Man 3 เองคงยังไม่ได้ใช้ประสิทธิภาพของระบบเสียงนี้เต็มที่เท่าไหร่\n"}
