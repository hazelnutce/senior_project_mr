{"movie_name": "Malcolm X (1992)", "text": "หนังยาวมากกกกกกกกก(ตั้งสามชั่วโมงครึ่งแหนะ) แต่ในขณะเดียวกันก็เข้มข้นและน่าสนใจมากๆสำหรับหนังชีวประวัติของหนึ่งในนักเคลื่อนไหวทางสังคม (activist) ที่โด่งดังที่สุดในรอบศตวรรษที่ผ่านมาเรื่องนี้\n\nนี่คงเป็นหนึ่งในหนังชีวประวัติที่นำเสนอตัวตนและบอกเล่าเรื่องราวชีวิตของตัวบุคคลที่เป็น subject หลักของหนังได้ละเอียดยิบที่สุดเท่าที่เคยมีการสร้างมา(ในแง่ของความละเอียดแล้ว ขอยกให้เรื่องนี้พอๆกับหนังชีวประวัติระดับตำนานเรื่องอื่นๆอย่าง Lawrence of Arabia, Gandhi)\n\nดูแล้วรู้เลยว่าผกก. Spike Lee (ผู้ที่มีผลงานเด่นๆอย่าง 25th Hour, Inside Man และล่าสุดกับ Oldboy ฉบับมะกันรีเมค)ทุ่มเทให้กับหนังเรื่องนี้มากขนาดไหน(ไปอ่านเจอใน IMDb มาว่าผกก. Lee แกถึงขั้นรณรงค์ให้เด็กนักเรียนโดดเรียนไปดูหนังเรื่องนี้เพราะแกเชื่อว่าเด็กๆจะได้เรียนรู้เกี่ยวกับ Malcolm X จากการดูหนังเรื่องนี้มากกว่าการอ่านตำราเรียนอย่างแน่นอน...คิดดูก็แล้วกัน)\n\nการแสดงของ Denzel Washington ในบท Malcolm X นี่ต้องเป็นจุดสูงสุดในฐานะนักแสดงของเขาแน่ๆ พีคยิ่งกว่าการแสดงของเขาที่ก็ถือว่าดีโคตรๆอยู่แล้วในหนังอย่าง Training Day, American Gangster สักสิบเท่าได้ รู้เลยทีนี้ว่าทำไมปีนั้นออสการ์ถึงโดนสวดเละที่ให้ Al Pacino ได้รางวัลนักแสดงนำชายยอดเยี่ยมไปจากบทใน Scent of a Woman (ปกติผมเป็นแฟนบอยลุง Al นะ แต่กับกรณีนี้ต้องยอมรับเลยว่าการแสดงของเฮีย Denzel แกมันเหนือขั้นลุง Al ไปไกลสุดขอบฟ้าจริงๆ)\n\n\n\nตัวอย่างหนังเรื่องนี้\n\n\n\nป.ล. หนังเรื่องนี้เป็นหนังเรื่องแรก(ที่ไม่ใช่หนังสารคดี)ในประวัติศาสตร์ที่ได้รับอนุญาตให้เข้าไปถ่ายทำในนครมักกะฮ์(เมกกะ)ด้วยนะ\n\nป.ล.2 โปรโมทบ่อยจนคนรำคาญ! (ชักรู้สึกเหมือนตัวเองเป็นนักการเมืองท้องถิ่นยังไงก็ไม่รู้... ) ล่าสุดผมเพิ่งลองเปิดเพจบนเฟสบุ๊คดูครับ ใช้ชื่อว่าเพจว่า“แอปเปิ้ล๑๐๑” เป็นเพจคุย(บ่น)เรื่องหนัง+เพลงแบบตามใจฉัน ทุกๆท่านลองเข้าไปชม+กดไลค์กันได้ตามสะดวกเลยนะครับ ตามลิ้งก์นี้เลยครับ >>> https://www.facebook.com/pages/แอปเปิ้ล๑๐๑/574750432571474?fref=ts\n\nแก้ไขข้อความเมื่อ 5 กันยายน 2556 เวลา 08:43 น."}
