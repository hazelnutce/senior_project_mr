{"movie_name": "Snoopy and Charlie : The Peanuts Movie", "text": "Snoopy and Charlie Brown: The Peanuts Movie\n\n\n\n\nThe Peanuts Movie หรือที่รู้จักกันในชื่อ Snoopy and Charlie Brown การ์ตูนสุดน่ารักในยุค 50 ที่นำมาดัดแปลงเป็นอนิเมชั่น 3D ในยุคใหม่\nต้องขอชื่นชมกับการออกแบบสร้างสรคค์ของตัวหนังเรื่องนี้ ไม่ว่าจะเป็นทางด้านภาพที่ปรับจากการ์ตูนสองมิติ ในยุคเก่าๆ กลายมาเป็นภาพการ์ตูนสามมิติ ที่ลงแสง หรือสีของฉากกับตัวละครได้สวยเอามากๆ จนแบบว่า ทำเอาคนดูนั้น เสพติดกับภาพของอนิเมชั่นเรื่องนี้กันอย่างมาก\n\nด้านเนื้อเรื่องเนื้อหาของการ์ตูนเรื่องนี้ ก็ไม่ได้แปลกใหม่อะไรเลย ก็ยังคงเป็นเนื้อหาของตัวละครหลักๆสองตัวนี้เหมือนเดิม แต่ก็ไม่ต้องคิดไรมากกับเรื่องนี้ คือแค่เราดูเอาเพลินๆ เสพภาพอันสวยๆของตัวการ์ตูนก็พอแล้ว\n\n\n\nส่วนที่ไม่ชอบคือการวางบทโฟกัสตัวละคร เพราะเรื่องนี้เนื้อหามันไม่ได้มีปัญหาอะไรเลย แต่มันอยู่ตรงการโฟกัสเรื่องราวของตัวละคร ระหว่าง สนูปปี้ กับ ชาร์ลี ซึ่งถ้าใครได้ดูแล้วก็จะเห็นได้ว่า มันตัดสลับเหตุการณ์ระหว่างเรื่องรักของชาร์ลี บราวน์ กับความฝันของเรื่องคู่รักสนูปปี้ ซึ่งตรงนี้ผมไม่ค่อยชอบเท่าไหร่เลย เพราะตัวบทเองมันอยากสลับก็สลับกันเลย เลยทำให้คนที่ดู หรือกำลังเชียร์ตัวละครหนึ่ง กลับต้องตัดเหตุการณ์ไปโฟกัสอีกตัวหนึ่งเป็นช่วงๆ ซึ่งตรงนี้ผมว่ามันเป็นจุดที่น่าเบื่อไปหน่อย แต่โดยรวมๆแล้วก็ดูได้ไม่มีอะไรมาก\n\n[สรุป] เป็นอนิเมชั่นอีกเรื่องหนึ่ง ซึ่งเหมาะกับทุกเพศทุกวัย ซึ่งถ้าใครเป็นแฟนๆของการ์ตูนเรื่องนี้ก็ไม่ควรพลาดที่จะได้ชมภาพอนิเมชั่นสวยๆ ออินไปกับความน่ารักของตัวละครแต่ละตัว ซึ่งก็ดูได้เรื่อยๆ ไม่ต้องคิดอะไรมากครับ\n\nคะแนน: 7/10\nDirector: Steve Martino\nStars: Stars: Noah Schnapp, Bill Melendez, Hadley Belle Miller\n\n\n**รีวิวทั้งหมดมาจากความคิดเห็นของผมเพียงอย่างเดียว หากมีข้อผิดพลาดใดๆ ต้องขออภัยมา ณ ที่ด้วยครับ**\n\nแก้ไขข้อความเมื่อ 17 มีนาคม 2559 เวลา 09:19 น."}
