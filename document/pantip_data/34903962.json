{"movie_name": "The Divergent Series: Allegiant", "text": "[Mini-Review] The Divergent Series: Allegiant อัลลีเจนท์ ปฏิวัติสองโลก (ไม่สปอยเนื้อหาสำคัญ)\n.\nภาคต่อของภาพยนตร์แนวดิสโทเปียสร้างจากนวนิยายขายดี Divergent ที่เนื้อเรื่องในภาคนี้จะถูกแบ่งเป็น 2 พาร์ท โดยเรื่องนี้เป็นพาร์ทแรกและดำเนินเรื่องต่อจาก 2 ภาคแรกโดยทันที เนื้อเรื่องเล่าถึง ทริซ และ โฟร์ หลังจากที่ต่อสู้เพื่อก้าวข้ามกำแพงเมืองชิคาโกออกไป พวกเขาและกลุ่มเพื่อนต้องรับมือกับด้านฝั่งของอีกโลกที่ร้ายแรงกว่า และต้องเผชิญหน้ากับจุดแตกหักของผู้คนแต่ละกลุ่มที่จะเปลี่ยนแปลงโลกไปตลอดกาล ด้านเนื้อหายังจัดได้ว่าเข้มข้นอยู่พอสมควร แม้การบอกเล่าถึงการโหยหาโลกในอุดมคติที่มนุษย์มีความเท่าเทียมกันของตัวละคร และคู่เคมีของพระนางที่เป็นจุดแข็งของเรื่องจะดูดรอปลงไปบ้าง แต่ประเด็นเนื้อหาที่สื่อถึงความไม่สมบูรณ์แบบมนุษย์และการรัฐประหารแบบไร้ประสิทธิภาพกลับสามารถถ่ายทอดได้อย่างดีเยี่ยม จุดที่น่าเสียดายเห็นทีจะเป็นตัวร้ายที่ขาดความน่าเกรงขามดังเช่น เจนีน ใน 2 ภาคแรกและตัวละครบางตัวที่เป็นเหมือนตัวประกอบฉากเท่านั้น โดยรวมยังถือว่าเป็นภาคต่อที่ยังคงความระทึกและพร้อมที่จะเล่าเรื่องผ่านบทสรุปในภาคถัดไปครับ\n.\nMy Score : 7.5/10\n\n"}
