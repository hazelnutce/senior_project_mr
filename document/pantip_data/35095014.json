{"movie_name": "Incendies (2011)", "text": "          ใครที่ชื่นชอบภาพยนตร์เรื่อง Schindler's List (1993) ของ Steven Spielberg ผมคิดว่าจะต้องถูกจริตกับเรื่องนี้แน่นอน สำหรับ Incendies\n\n          หนังเล่าเรื่องเกี่ยวกับสองพี่น้องฝาแฝดที่ต้องเดินทางไปยังประเทศในแถบตะวันออกกลางประเทศหนึ่ง ตามคำสั่งเสียของแม่ก่อนที่จะสิ้นลม และวานให้อดีตหัวหน้างานที่มีความผูกพันกันมานาน เป็นผู้ที่อ่านเรื่องราวนี้ให้ลูกๆของเธอฟัง โดยใจความหลักของจดหมายฉบับนี้คือ ให้ลูกแต่ละคนนำจดหมายที่เหลืออยู่อีก 2 ฉบับ ไปให้แก่ \"พี่ชาย\" ซึ่งทั้งคู่ไม่เคยรู้มาก่อนว่ามีพี่ชายร่วมสายเลือดอยู่ด้วยอีกคน! และอีก 1 ฉบับให้นำไปมอบแก่ \"พ่อ\" ที่ทั้งสองคนได้คิดว่าเสียชีวิตไปแล้ว (พล็อตหนังก็น่าสนใจไม่ใช่เล่นแล้ว) จากนั้นทั้งคู่จึงเริ่มออกเดินทางค้นหาตามที่แม่ได้กล่าวไว้ โดยเริ่มจากรูปถ่ายเพียงใบเดียวเท่านั้น !!!!\n\n          ที่ผมชอบที่สุดในภาพยนตร์เรื่องนี้ก็คือ กลิ่นอายของความเจ็บปวด ความหมองหม่น ที่อบอวลและฟุ้งอยู่ในบรรยากาศของหนังตลอดเวลา ซึ่งทำให้ปมต่างๆ ที่ตัวหนังเริ่มจะคลี่คลายออกมาทีละนิด ทีละหน่อยนั้น ยิ่งทวีคูณความเข้มข้นขึ้นเรื่อยๆ และแน่นอน...ความเจ็บปวดของตัวละครก็มากขึ้นเช่นเดียวกัน\n\n          อีกจุดที่สำคัญไม่แพ้กันเลยนั่นก็คือ การแสดงอารมณ์อันแสนหดหู่ของนักแสดง ไม่ว่าจะผ่านใบหน้าหรือดวงตา มันช่างทำให้เรานั้นรู้สึกคล้อยตามได้อย่างเหลือเชื่อ\n\nความคิดเห็นส่วนตัว : เป็นหนังดราม่ารสขมที่ผมคิดว่ามีลายเซ็นต์ที่เฉพาะตัวเอามากๆ ถ้าชินด์เลอร์ ลิสต์เป็นหนังดราม่าที่อยู่ในใจคุณ ผมแนะนำเลยครับว่าไม่ควรพลาด Incendies ด้วยประการทั้งปวงเช่นเดียวกันครับ\n\nGenre : Drama, Mystery, War\nDirector : Denis Villeneuve\nPoint : 10/10\n"}
