{"movie_name": "รุ่นพี่ (Senior)", "text": "\"รุ่นพี่อ่อนแอในแทบทุกด้าน และไม่แปลกใหม่\"\n\n[ไม่มีสปอย]\nอ่านไม่ผิดหรอกครับ 1/10 เพราะไม่มีคะแนนจะให้ในด้านไหนๆทั้งสิ้น ยกเว้นความพยายาม ก่อนอื่นเลยต้องบอกว่าเคยดูผลงานการกำกับภาพยนตร์ของคุณวิศิษฏ์ แค่เรื่องเดียวคือ หมานคร (2004) ซึ่งก็รู้สึกว่าแปลกแต่ไม่สุด / ไม่มีสไตล์เป็นของตัวเองที่แข็งแรง แต่ก็ชื่นชมเบาๆ ในความพยายามที่จะลองทำอะไร \"แปลกๆ\" (ซึ่งไม่เหมือนกับการนำเสนออะไรใหม่ๆนะ)\n\nถ้าบอกว่านี้เป็นหนัง Coming of Age ก็น่าจะได้ แต่ก็เป็นแบบ Failๆ เพราะจริงๆแล้วผมก็ไม่แน่ใจว่าหนังเรื่องนี้ขายอะไร ผี? แฟนตาซี? น่ารัก? มันอ่อนแอไปซะหมด ที่ว่าๆอ่อนแอก็เพราะอย่างนี้แหละ ไม่รู้จะขายอะไร หนังมันไม่มีอะไรแปลกใหม่เลย บทและวิธีการเล่าเรื่องมันทั่วไป Plainๆ มาก ในความธรรมดามันแย่ถึงกับอยากจะลุกออกจากโรงก่อนหนังจบซะอีก\n\nเรื่องแรกที่ต้องติเลยคือ Acting ตัวละครหลักทุกตัวเล่นไม่ได้เรื่องเลย และดีที่สุดที่ให้ได้ก็แค่พอใช้ได้ นางเอก (พลอยชมพู) ซึ่งเป็นตัวหลักในเรื่อง แสดงไม่ดีเลย ผมรู้สึกเกรงมาก ตัวละครอื่นๆมีการเล่นใหญ่มากเกินไปพอสมควร ทำให้หลายๆฉากที่ไม่ตลก กลับกลายเป็นน่าขำแทน ผมและคนด้านหลังในโรง ก็ขำแตกมาในฉากที่ไม่ตลกบ่อย แม้กระทั่งฉาก Climax ซึ่งมันน่าสมเพศที่เกิดอะไรแบบนี้ขึ้นในหนังที่ไม่ใช่หนังล้อเลียน หรือหนังตลก\n\nSound Effects นั้นบางทีก็พอใช้ได้ แต่หลายครั้งที่มันตลก และดู\"ถูก\" เพราะใช้เสียงแบบคล้ายคลึงกับหนังตลกด้วยซ้ำ ส่วน SoundTrack ก็ใช้เพลงที่พลอยชมพู ร้อง 4-5 รอบด้วยกัน ซึ่งก็ไม่ได้ว่าว่าใช้หลายๆรอบไม่ได้ แต่มันซ้ำซ้อนอย่างน่าเบื่อ เพราะเป็นการใช้แบบไม่สร้างสรรค์ ส่วน CG หรือ Visual Effects ดีครับรับได้ มีหลุดบ้างแต่ก็ไม่ว่ากัน\n\nโดยรวมไม่ได้เป็นหนังธรรมดาทั่วไป แต่ก็ไม่ใช่ว่าเรื่องนี้จะแปลกใหม่ หรือแหวกแนว อย่างที่เขาว่ากัน มันเหมือนพยายามแล้ว แต่ไม่มีสไตล์เป็นของตัวเองที่แน่ชัด เพราะความอ่อนแอจึงทำให้มันเป็นแค่การฟุ้งกระจายของหนังต่างๆที่เห็นได้ทั่วไป หลายๆครั้งที่มีอะไรที่ Nonsense หลุดมาบ่อยๆ จนน่ารำคาญ จนมันไม่อินกับหนัง ถ้าพูดกันตามตรงคือรู้สึกว่า ผู้กำกับมือใหม่มาก ไม่ใส่ใจในรายละเอียดที่ไม่ได้เล็กมากด้วยซ้ำ ซึ่งทำให้มันตลกและไร้สาระ อย่างที่พูดๆมา\n"}
