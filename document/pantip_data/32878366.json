{"movie_name": "The Hunger Games: Mockingjay - Part 1 (2014)", "text": "เชื่อว่าหลายคน ตั้งความหวังกับม็อคกิ้งเจย์ พาร์ท วัน ว่าจะสนุกมันอย่างเหลือเชื่อ แต่คงต้องบอกว่า \"ช้าก่อน\"\n\nในเมื่อผู้สร้างเลือกจะแบ่งภาคสรุปเป็น 2 พาร์ท สิ่งจะพบได้แน่นอนก็ คือ พาร์ทแรกจะต้องทำหน้าที่ 'Build' คนดูเพื่อให้รอชมพาร์ทที่สอง เพราะฉะนั้น การคาดหวังความมันในหนังจึงเป็นความคาดหวังที่คลาดเคลื่อนไปนิดนึง\n\nหลังผ่านการเล่นเกมในฮังเกอร์เกมส์มาสองครั้งสองครา แคทนิส เอฟเวอร์ดีน คิดว่าเธอควรได้เวลาหยุดพักการเล่นเกมสักที มันเป็นเกมที่เธอไม่อยากเล่น ที่ทำไปก็เพียงจะไปแทนตัวน้องสาวเท่านั้น แต่ดูเหมือนมันมาไกลเกินกว่าจะหันหลังกลับแล้ว เธอกำลังจะกลายเป็น “ม็อคกิ้งเจย์” ตัวแทนแห่งความหวังของ 12 เขตที่ถูกกดขี่โดยแคปปิตอลมาเนิ่นนาน\n\nภายหลังฮังเกอร์เกมส์ในภาคที่แล้ว แคปปิตอลจัดการกวาดล้างเขต 12 เสียเหี้ยน แต่ก็ยังเหลือบางส่วนที่รอดมากบดานและปกครองตนเองอยู่ พร้อมๆ กับพยายามปลุกเร้าผู้คนในเขตอื่นให้ลุกขึ้นต่อต้าน โดยใช้ \"แคทนิส\" เป็นเหมือนตัวแทน\n\nภาคนี้มันจึงเป็นเรื่องราวของ สงคราม Propraganda มากกว่าจะเป็นสงครามเต็มรูปแบบ\n\n\nบทหนังค่อนข้างส่งเสริมให้เจนนิเฟอร์ ลอว์เรนซ์ ได้แสดงความสามารถด้านการแสดงอย่างเต็มที่ ซึ่งเธอก็เอาอยู่ ขณะที่ภาคนี้ ดูเหมือนกับว่า Sam Claflin (‘Love, Rosie’) จะโดดเด่นขึ้นมา และเขาก็ทำได้ไม่เลวทีเดียว มีบทบาทมากขึ้น จนรู้สึกว่าอาจจะเด่นมากกว่า Josh และ Liam ด้วยซ้ำ\n\nถือว่า ภาคนี้ตอบโจทย์ได้ดีพอสมควรในการ 'Build' ให้คนอยากจะดูพาร์ทจบโดยไว แต่ก็ต้องยอมรับมันค่อนข้างยืดเยื้อ และขาดฉากแอ็คชั่นที่สนุกมันอย่างที่หลายคนตั้งความหวังและรอคอย\n\nคนที่ติดตามมาตั้งแต่ภาคแรก หรือเป็นแฟนคลับของใครสักคนในเรื่อง ยังไงก็คงไม่พลาด ขอแค่ตั้งความคาดหวังให้ถูกที่เท่านั้นพอ!\n\nเกมล่าเกม ม็อกกิ้งเจย์ พาร์ท 1 | http://bit.ly/1AivQvr\n\nป.ล. เรื่องนี้ไม่มี IMAX นะคร้าบบบ\n"}
