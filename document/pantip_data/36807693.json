{"movie_name": "The Hitman's Bodyguard", "text": "\"ชีวิตต้องการหนังอะไรแบบนี้\"   << เคยมีกันไหมครับแนวหนังที่เป็นทางของคุณเอง    คนดูหนังบ่อยๆ มักจะต้องมีแนวโปรดที่เรียกว่า แพ้ทาง กันบ้างแหละใ่ช่ไหม?    สำหรับผมนี้จะแพ้ทางพวกหนังแอ๊คชั่นคู่หูอย่างมากเลย    คือขอให้เป็นคู่หูเถอะ จะมาแนวไหนนี้ผมดูได้หมด\n\nพอมาเรื่องนี้ได้ ไรอัน  มารับบทสุดยอดบอดี้การ์ดผู้ปกป้องชีวิตกัน  กับ แซมมวลแอล  ที่รับบทสุดยอดมือสังหารเน้นฆ่าโดยเฉพาะ  มาจับคู่กันเอาตัวรอด    มันโคตรน่าสนใจ น่าดูเลยนะ\n\n\"โหด มันส์ ฮา\"   เป็นคำ 3 คำ ที่เหมาะกับเรื่องนี้ที่สุดละ   ถือว่าเป็นหนังที่สนุกเกินคาดเลย     จังหวะหนังเล่ารวดเร็วไม่มีอืดอาด  ใส่แอ๊คชั่นเข้ามาแบบไม่ยั้ง    ความฮาของคู่นี้ก็เรียกว่า แคสติ้งมาโคตรดี เคมีเข้ากันสุดๆ\n\nส่วนนึงที่รู้สึกว่าเรื่องนี้สนุกและถึงใจเพราะตัวหนังมันไล่ระดับความพีคของฉากแอ๊คชั่นได้ดีนะ  แล้วยังพาไปหลายสถานที่ มันเลยไม่จำเจและแปลกตา   โดยรวมๆเลยไม่รู้สึกเบื่อแม้แต่นิด\n\nหนังเรื่องนี้ทำให้ผมนึกถึงเรื่อง Rush Hour ภาคแรกแฮะ  แอ๊คชั่นดีถึงใจ และก็ฮากระจาย  จนอยากดูภาคต่อเร็วๆ   เรื่องนี้ก็เช่นกัน อารมณ์นั้นเลย   \n\nใครอยากดูหนังแอ๊คชั่นมันๆ ฮาแบบกวนทีนเยอะๆ    ขอแนะนำเรื่องนี้เลย  ไม่ต้องไปสนใจความสมจริงใดๆทั้งสิ้น   ความเก่งเวอร์นี้แหละ ที่ทำให้มัน บันเทิง ขนาดนี้ ฮ่าๆ\n\nปล.แซมมวล แอล แจ๊คสัน  เท่+กวนทีนสุดๆละ\n\n"}
