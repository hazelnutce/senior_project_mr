{"movie_name": "มิสเตอร์เฮิร์ท มือวางอันดับเจ็บ :หนัง....ไม่มีบ้าอะไรเลย นอกจากมุกของมนุษย์กวนติน", "text": "มิสเตอร์เฮิร์ท  มือวางอันดับเจ็บ เป็นหนังไทยจัดในประเภท หนังตลก!!\nความยาวหนัง 2 ชั่วโมง 10 นาที ห๊า?!!\n(ไม่ต้องห๊า?!..ใช่จ้า..ยาวมาก) หลายคนอาจรู้สึกว่ายาวไป...แต่ในความยาวนี้ ยิงมุกทุก 5นาทีโดยเฉลี่ยประมาณ 26-30 มุก\nแต่ถามว่า...โดนน้อยโดนมากขึ้นอยู่กับประสบการณ์ชีวิตและมุมมองส่วนบุคคล\n\nแต่เท่าที่สังเกตุคนก็ยิ้มทุกมุก บางมุกทำให้คนในโรงหัวเราะจนตัวโยน โดยเฉพาะอย่างยิ่งยิ่งมุกชุดใหญ่ไฟกะพริบ 3-4 มุก รับรองไม่ใช่แบบ 5 บาท 10 บาท แน่นอน\n\nไอ่น้องวัยรุ่นสองคนหัวเราะจนร่างพัง บางคนหัวเราะค้าง...จนเพื่อนเตือนให้หยุด\n\nในมุมของเราคิดว่า ความเยิ่นเย้อของหนังหลายครั้งได้รับการให้อภัย ซึ่งทั้งหมดมวลขับเคลื่อนไปด้วยน้ำมือของซันนี่ สุวรรณเมธานนท์\nและความความน่าขัดใจหลายครั้งในหนังถูกลดทอนลงได้ด้วยความน่ารักแบบไม่น่าหมั่นไส้ของนางเอกใหม่ที่ชื่อ หลิน (ตอนแรก นึกว่าน้องจะมาแสดงแบบแอ๊บใสแอ๊บห้าว ไม่ใช่อย่างนั้นเลย น้องน่ารักชนิดที่พอออกจากโรงต้องรีบมาเปิดประวัติ นางเล่นเรื่องแรกซะด้วย..สิ มารู้อีกทีเป็นแฟนโทนี่ รากแก่น)\n\nย้ำ!!!\nมิสเตอร์เฮิร์ท  มือวางอันดับเจ็บ เป็นหนังไทยจัดในประเภท หนังตลก!!\nดังนั้น หนังจึงทำหน้าที่ของมันได้อย่างถูกประเภท\n\nสำหรับคอหนังที่ตั้งใจจะเข้าไปดูหนังเอาสาระเอาเป็นเอาตาย เราคิดว่าอย่ามโนเลยว่า จะเห็นภาพทีมสร้างไปเดินพรมแดงเทศกาลหนังที่ไหน สุพรรณหงส์อะไรยังไม่หวังเลย เพราะมันคงไม่ใช่หนังรางวัลใดๆ ที่เราจำเป็นต้องคาดหวัง\n\nเอาเป็นว่าช่วงนี้ หนังขบคิด หนังชิงรางวัลตบเท้าเข้าโรงกันเยอะ เช่น LA LA Land  Arrival หรืออย่างตอนนี้ของผู้กำกับแขก Split อะไรพวกนี้ คือจะบอกว่า แต่ถ้าใครดูเครียดๆ คิดๆ ไม่เป็น ไม่ชอบ หรือไม่ถูกจริต เราว่ามิสเตอร์เฮิร์ทมันก็เป็นทางเลือกนึงไว้คลายเครียด หลังจากปีก่อนเราก็เศร้าก็ทุกข์กันมาตั้งแต่ปลายปีกันมามากแล้ว แม้มันจะเป็นหนังที่...ไม่มีบ้าอะไรเลย แต่หลายฉากฮากวนตินดี นึกทีก็ขำ\n\nเกี่ยวกับภาพข้างบน: เราว่ามันคือส่วนที่ชอบมากและคาดไม่ถึงว่าจะเกิดกับหนังไทย นั่นคือ คุณภาพและความสมจริงของฉากที่ ดอน สีชัง แข่งขันเทนนิสระดับโลก คือดูลงทุน ดูไม่หลอกคนดูอะ แสดงว่าย่างน้อยผู้กำกับเค้าก็ใส่ใจ\n"}
