{"movie_name": "Night at the Museum: Secret of the Tomb (2014)", "text": "Night at the Museum: Secret of the Tomb (2014) - ความลับสุสานอัศจรรย์\n\nเรื่องราวการกลับมาของพิพิธภัณฑ์แห่งเวทมนต์ เมื่อแลร์รี่ได้ก้าวข้ามโลก ตัวละครโปรดและตัวละครหน้าใหม่จะมาร่วมในภารกิจสำคัญ เพื่อปกป้องเวทมนตร์ก่อนที่จะหายสาปสูญไปตลอดกาล พร้อมด้วยนักแสดงชุดเดิมกลับมาเรียกรอยยิ้มกันอีกครั้ง ไม่ว่าจะเป็น Ben Stiller, Robin Williams , Owen Wilson , Mizuo Peck , Mickey Rooney , Rami Malek , Bill Cobbs และ Dick Van Dyke\n\nครั้งนี้มีตัวละครใหม่เข้ามาเพิ่มสีสันได้ไม่น้อย และตัวละครเก่าก็มากันพร้อมหน้า มาเริ่มการผจญภัยครั้งใหม่\nแม้โครงเรื่องจะไม่ค่อยมีอะไรแปลกใหม่ แต่บทก็เรียกเสียงหัวเราะ และรอยยิ้มได้ไม่น้อย ความน่ารักของตัวละคร ทำให้ภาคนี้ดูแล้วให้ความรู้สึกอบอุ่น จนหวนคิดถึงภาคแรกที่เคยดู และเหมือนเป็นการระลึกถึงผู้จากไปอย่าง Robin Williams ที่ทำให้เราได้เห็นเค้ากลับมามีชีวิตอีกครั้ง ถือเป็นการปิดฉากพิพิธภัณฑ์ได้แบบตื้นตัน และรู้สึกใจหายที่จะได้เห็นเขาเป็นครั้งสุดท้าย\n\nสรุป\n- ภาคนี้อาจจะไม่มีอะไรแปลกใหม่ แต่ไปดูแล้วจะคิดถึงภาคแรก\n- รู้สึกผูกพันกับหนังเรื่องนี้ไม่น้อย พอต้องจบลงจริงๆ ก็รู้สึกใจหาย\n- เป็นหนังส่งท้ายและระลึกถึงการจากไปของ Robin Williams ได้อย่างน่าประทับใจ\n- เป็นหนังที่เหมาะกับการไปดูทั้งครอบครัว ให้ความน่ารัก อบอุ่น เรียกเสียงหัวเราะได้ด้วยมุขตลกเบาๆ เข้าใจง่าย\n\nMy Vote: 7/10\n[Spoil] คลิกเพื่อดูข้อความที่ซ่อนไว้\n\n\nNight at the Museum: Secret of the Tomb - The Gift (ซับไทย)\n"}
