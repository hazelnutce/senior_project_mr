{"movie_name": "X-Men: Days of Future Past", "text": "แม้จะประสบความสำเร็จด้านรายได้ไปแบบพอประมาณไม่ขาดทุน แต่เสียงชื่นชมในความยอดเยี่ยมของ X-Men: First Class ที่เป็นเรื่องเล่าจุดเริ่มต้นของ Professor X และ Magneto ของผู้กำกับ Matthew Vaughn ก็มีดีมากพอที่จะทำให้ series X-Men มีทางเดินต่อไปในอนาคต\n\n\nไม่เพียงแค่นั้นอนาคตของ X-Men ไตรภาคแรก ที่เหมือนจะปิดตัวเองไปแล้ว ยังได้รับโอกาสในการสร้างเรื่องราวใหม่ๆอีกด้วย\n\n\n\nเช่นเดียวกับชื่อเรื่อง หนังภาคใหม่เล่าเรื่องในอนาคตของเหล่า X-Men จากไตรภาคแรก ที่กำลังเจอศึกหนักจากการรุกรานของ Sentinels หุ่นยนต์ที่ถูกสร้างขึ้นเพื่อกำจัดมนุษย์กลายพันธุ์ ไม่เพียงแค่นั้นมนุษย์ธรรมดาก็โดนรุกรานจาก Sentinels ด้วยเช่นกัน\n\n\n\nProfessor X (Patrick Stewart) และ Magneto (Ian McKellen) จึงต้องร่วมมือเฉพาะกิจเพื่อหยุดยั้งอนาคตอันเลวร้ายครั้งนี้ ด้วยการส่งจิตของ Wolverine (Hugh Jackman) ย้อนกลับไปในอดีต เพื่อเปลี่ยนแปลงอนาคตด้วยการยับยั้งต้นเหตุของเรื่องราวทั้งหมด\n\n"}
