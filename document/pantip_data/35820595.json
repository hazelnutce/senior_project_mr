{"movie_name": "Your Name (Kimi no na wa)", "text": "หากลองตัดแง่มุมความรักระหว่างหญิงชายออกไป Your Name คือหนังรักที่ว่าด้วยเรื่องความรักของยุคสมัยปัจจุบันที่มีต่อวัฒนธรรมรากเหง้าของยุคสมัยเก่า\n\nเราอาจมองหนังในอีกมุมมองได้ดังนี้\n\n\n\n            เทพเจ้าของเมือง Itomori ผู้มีหน้าที่ปกปักรักษาเมือง เป็นผู้มีความสามารถในการหยั่งรู้อนาคตหรือมีความสามารถในการเดินทางข้ามกาลเวลาผ่านการเดินทางของจิตไปสู่ร่างอื่นในสถานที่และกาลเวลาอื่นที่ต่างกันไป ซึ่งความสามารถนี้ถูกส่งผ่านมาในตระกูลของ Mitsuha ที่มีหน้าที่สืบทอดศาลเจ้า Miyamizu\n\nและจากบทสนทนาในเรื่องเราจะพบว่าทั้ง ยาย และ แม่ของ Mitsuha เองก็เคยเดินทางข้ามมิติและเวลาผ่านการสลับร่างเช่นกัน\n\n\n\nเทพเจ้ารู้ว่าวันหนึ่งเศษดาวหางจะตกใส่เมือง Itomori และทำให้ผู้คนล้มตายเป็นจำนวนมาก เทพเจ้าจึงถ่ายทอดวิธีในการเดินทางข้ามกาลเวลาผ่านพิธีกรรมของศาลเจ้าที่ปฏิบัติกันเรื่อยมา (ทั้งการทำพิธีมัดไหม ทั้งการบ่มสาเกด้วยการบ้วนข้าวที่ถูกเคี้ยวในปาก)\n\n\n\nแม้จะไม่รู้ว่าต้องทำพิธีกรรมที่ดูไม่มีเหตุผลนี้ไปเพื่ออะไร เพราะหลักฐานประวัติความเป็นมารวมถึง “ชื่อ” ของมันได้หายสาบสูญไปแล้ว\nแต่ยายก็พร่ำบอกกับ Mitsuha ว่ามันต้องแฝงไว้ด้วยจุดประสงค์หรือกุศโลบายบางอย่างซึ่งสุดท้ายมันก็เป็นไปตามนั้นจริงๆ\n\n\n\n(โดยทั่วแล้วไปพิธีกรรมต่างๆก็คือหนึ่งในวิธีการถ่ายทอดองค์ความรู้จากรุ่นสู่รุ่น)\n\n\nแก้ไขข้อความเมื่อ 17 พฤศจิกายน 2559 เวลา 22:22 น."}
