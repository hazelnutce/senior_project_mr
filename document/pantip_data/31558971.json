{"movie_name": "behind the candelabra", "text": "คะแนน 7.5/10\n\nภาพยนตร์ที่ทำฉายทางช่อง HBO เมื่อปี 2013 กำกับโดยสตีเว่น โซเดอร์เบิร์ก นำแสดงโดยไมเคิล ดักลาส และแมต เดม่อน\n\nหนังฉายทีวีแต่ได้รางวัลและกระแสดีมากจนตัวขวนขวายมาดู หนังเล่าเรื่องราวเกี่ยวกับ ลิเบอราชชี่ (ไมเคิล ดักลาส) นักเปียโนผู้โด่งดังในอดีต ที่มีชีวิตลับๆ ของตัวเอง ภายใต้หน้ากากที่สวมใส่ว่าเป็นผู้ชายนักดนตรีผู้รอความหวังจากหญิงสาวที่จะเข้ามาเติมเต็มชีวิตในวัย(เกือบ)ทอง แท้จริงแล้วลิเบอราชชี่นิยมเพศเดียวกัน (เป็นเกย์น่ะเอง) หลังการแสดงคอนเสิร์ต เขาได้เจอกับสก๊อต (แมต เดม่อน) เด็กหนุ่มผู้รู้งาน ทั้งคู่มองตากันก็รู้ใจ และหลังจากนั้นสก๊อตก็เข้ามาเป็นส่วนหนึ่งในชีวิตของลิเบอราชชี่ในที่สุด\n\nหนังถ่ายทอดชีวิตของนักดนตรีวัยทองคนหนึ่ง ดูไปดูมาละก็เหมือนถ่ายทอดชีวิตจริงของกะเทยแก่เลี้ยงเด็กหนุ่มไว้ หนังถ่ายทอดได้เพลินๆ เอื่อยๆ มีเรื่องราวความรัก เซ็กซ์ หน้ากากในวงการบันเทิง และการหักหลัง\n\n\n\nนักแสดงนำในเรื่องแต่ละคนทำหน้าที่ของตัวเองได้ดี และทำให้คนดูเชื่อว่าเขาเป็นตัวละครนั้นจริงๆ การันตีด้วยรางวัล Golden Globes ตัวล่าสุดที่ไมเคิล ดักลาส คว้ามาได้ (ที่ทั้งตัวเขา และแมต เดม่อนได้เข้าชิง)\n\nเคยดูหนังเกย์แนวๆ โคแก่กินหญ้าอ่อนแบบนี้มาบ้าง แต่สิ่งหนึ่งที่ Behind the candelabra แตกต่างจากเรื่องอื่น คือความรักของลิเบอราชชี่ที่มีต่อสก๊อต ในเรื่องนอกจากเขาจะตะกละตะกามในเรื่องเพศ จะเห็นได้ว่าเขาพยายามทำให้คู่รักของเขานั้นทำศัลยกรรมตามเขา และนี่ทำให้คนดูมองย้อนกลับมาที่ตัวเองได้ว่า ทุกวันนี้ ที่เรารักใครคนนึง เราเห็นเขาเป็น \"คู่รัก\" หรือเห็นเขาเป็น \"สมบัติ\" กันแน่\n\nเราเป็นเหมือนลิเบอราชชี่รึเปล่า\n\nติดตามรีวิวหนังเรื่องอื่นๆ ได้ตลอดปีที่ https://www.facebook.com/pages/365-Days-Movie-Reviews/1429986920567862?ref=tn_tnmn\n\nแก้ไขข้อความเมื่อ 24 มกราคม 2557 เวลา 01:09 น."}
