{"movie_name": "รีวิวหหนังเรื่อง The Intern", "text": "ให้ 8.5/10 หนัง Comedy เรื่องราวของชายวัย 70 ที่เบื่อกับชีวิตเกษียณแล้ว จึงสมัครเข้าไปเป็นเด็กฝึกงานในบริษัทขายเสื้อผ้าออนไลน์แห่งหนึ่ง ทำให้เขาไม่ต้องเหงาอีกต่อไป และกลายเป็นเหมือนคุณพ่อที่แสนน่ารักของทุกคนในบริษัท เขียนบทและกำกับโดย Nancy Meyers The Parent Trap (1998), What Women Want (2000), Something's Gotta Give (2003), และ The Holiday (2006)\n\nสำหรับหนังเรื่องนี้บอกเลยว่าไปดูแล้วไม่มีคำว่าผิดหวังเลย โดยเฉพาะคุณผู้หญิงตั้งแต่วัยที่เริ่มทำงานเป็นต้นไป แต่ที่โดนเข้าจริงๆต้องเป็นวัยรุ่นตอนปลายขึ้นไปซึ่งผ่านงานมาสัก 3-4 ปี และผ่านประสบการณ์ชีวิตมาสักหน่อยนึงแล้ว เพราะจะเข้าใจถึงสิ่งที่ตัวละครเผชิญอยู่อย่างพอดิบพอดี\n\nThe Intern เป็นหนังที่น่ารักมาก feel good เติมเต็ม อบอุ่น และนำเสนอออกมาในมุมมองที่บวกมากๆ ใส่ใจประเด็นเรื่องของการทำงาน แต่เหนืออื่นใดแล้วมันก็คือเรื่องของครอบครัว ที่สามารถทำให้คนดูยิ้มและหัวเราะออกมาได้ จนไปถึงต่อมน้ำตาที่อาจจะแตกเล็กน้อยแบบพอสมพอควร\n\nหนังมีการแคสติ้งตัวละครได้ดีมาก ทุกตัวสมบทบาทและแสดงได้ดีมาก Anne Hathaway สวยสง่าน่ารัก เมื่อรวมเข้ากับเสื้อผ้าสวยๆที่เธอสวมใส่ในหนังทุกชุดแล้ว ยิ่งขับให้เธอดูดียิ่งเข้าไปอีก ส่วน Robert De Niro ก็ดูเป็นชายสูงวัยที่เป็นผู้ดี เป็นสุภาพบุรุษ และอบอุ่นมากๆค่ะ คือเขาเข้ามาเพื่อส่งเสริมและเติมเต็มในส่วนที่ขาดหายไปจากชีวิตของ Jules Ostin จริงๆ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
