{"movie_name": "Her (2013)", "text": "เมื่อ Spike Jonze อยากจะลองหันมาทำหนังรักดูบ้าง โดยที่เขาทั้งเขียนบทและกำกับเอง มันจึงออกมาในสไตล์ที่ดูไม่เหมือนใครอย่างที่เห็นใน ‘Her’ เรื่องที่ผสมกลมกลืนกันระหว่างความรักที่อยู่กับมนุษยชาติมาทุกยุคทุกสมัย และเทคโนโลยีที่เข้ามามีส่วนร่วมในชีวิตประจำวันของผู้คนมากขึ้นเรื่อยๆ อย่างที่เราก็เห็นจนชินตาอย่างทุกวันนี้\n\n\nจะเป็นอย่างไร ถ้าวันหนึ่งเรามีระบบปฏิบัติการที่พูดคุยโต้ตอบกับมนุษย์ได้อย่างเป็นธรรมชาติเหมือนมนุษย์พูดจาโต้ตอบกันเอง และเกิดมีความรู้สึกรักในแบบมนุษย์ได้ด้วยล่ะ เราถูกยิงคำถามข้อนี้จากหนังเรื่องนี้ครับ\n\nเรื่องราวของคนเหงาๆ ที่เคยเลิกรากับคนรักเก่า ต้องทำอาชีพเขียนจดหมายรับจ้างแม้จะอยู่ในอารมณ์เศร้าๆ จวบจนวันหนึ่งเขา ได้พบกับโอเอสตัวใหม่ที่มาแทนตัวเก่า โอเอสที่เป็นเสียงของสาว เมื่อยิ่งพูดคุยกัน ทำให้ลืมความเหงา เขาหลงรักเธอและเธอก็หลงรักเขา\n\n- หนังมีส่วนผสมของอารมณ์เหงาอยู่เยอะ แต่ครึ่งแรกก็เล่นกับความตลกไปเยอะเช่นกัน ก่อนที่ครึ่งหลังจะเริ่มดราม่าและก็ทำให้ความสนุกดร็อปลงไปด้วย แต่หลายคนอาจชอบก็ได้นะ\n- หนังตีแผ่ความจริงของมนุษย์บางจำพวก แค่เลยมันออกมาในรูปแบบที่แฟนตาซี มีมนุษย์มารักกับคอมพิวเตอร์เท่านั้นเอง ยังไง ความรักก็ยังมีบนโลก แค่เปลี่ยนรูปแบบไป\n\nหนังเหงาๆ ของคนเศร้าๆ จมจ่อมอยู่กับเรื่องราวเก่าๆ ก่อนจะฟูฟ่องด้วยความรักครั้งใหม่ แต่ยังไงๆ มันก็แค่สิ่งเดิมๆ จากคนๆ เดิม ^^\n\nอ่านเพิ่มเติม คลิกที่นี่ครับ http://bit.ly/1azolFc\n\nแก้ไขข้อความเมื่อ 7 กุมภาพันธ์ 2557 เวลา 01:01 น."}
