{"movie_name": "The Amazing Spider-Man 2: Rise of Electro : ดิ อะเมซิ่ง สไปเดอร์แมน: ผงาดจอมอสูรสายฟ้า", "text": "       หลังจากที่ปีเตอร์ พาร์กเกอร์ เด็กหนุ่มธรรมดาๆคนหนึ่ง ที่อยากจะใช้ชีวิตแบบคนอื่นทั่วไป แต่การใช้ชีวิตแบบคนธรรมดาไปพร้อมกับการเป็นยอดมนุษย์นั้นไม่ใช่เรื่องง่าย ดั่งคำที่ว่า พลังอันยิ่งใหญ่มาพร้อมกับความรับผิดชอบที่ยิ่งใหญ่\n\n       ซึ่งสำหรับเขาแล้ว ไม่มีอะไรที่ทำให้เขามีความสุขไปกว่าการได้ห้อยโหนโจนทะยานระหว่างตึกระฟ้า ต่อสู้กับเหล่าร้าย และใช้เวลากับหวานใจสุดที่รักของเขา แต่ความสุขมักอยู่ไม่นาน เพราะเขากำลังจะต้องเผชิญกับศัตรูตัวร้ายตัวใหม่อย่างอิเลกโตร นอกจากนี้ยังมีเพื่อนรักเพื่อนแค้นอย่างแฮรี่ ออสบอร์นที่กำลังจะกลับมาอีกด้วย\n\n       เป็นหนังแอคชั่นสไตล์ Marvel ที่ยังคงเน้นในเรื่องของบทหนังที่มีเรื่องราวผสมกับฉากแอคชั่นอย่างลงตัว ทั้งสนุก ตื่นเต้น ลุ้นระทึก แถมเนื้อเรื่องเข้าใจง่าย แอคชั่นมันส์สุดยอด ภาพสวย ฉากก็อลังการ ดำเนินเรื่องฉับไว ไม่น่าเบื่อ เผลอแป๊ปๆสองชั่วโมงผ่านไปอย่างรวดเร็ว เสียอย่างเดียวตรงที่รู้สึกว่าตัวร้ายแพ้ไวไปนิด\n\n       นับว่าเป็นอีกเรื่องที่ไม่ควรพลาดสำหรับคอหนังฮีโร่เลยครับ อ่อ หลัง End credit มีตัวอย่างหนังของ X-Men ให้ดูด้วยนะ อย่าเพิ่งรีบลุกกันหละ ^ ^\n9/10\n\nแก้ไขข้อความเมื่อ 29 เมษายน 2557 เวลา 11:21 น."}
