{"movie_name": "Annabelle: Creation", "text": "Annabelle: Creation (ไม่สปอยล์เนื้อหาสำคัญ)\n.\nเรื่องราวต้นกำเนิดของตุ๊กตาผีสิง หลังจากครอบครัวมัลลินส์ต้องสูญเสียลูกสาวจากอุบัติเหตุสุดน่าเศร้า ช่างผลิตตุ๊กตาผู้เป็นพ่อและภรรยาของเขาจึงได้สร้างตุ๊กตาและอัญเชิญวิญญาณลูกสาวกลับมา ทว่าวิญญาณดวงนั้นกลับไม่ใช่ลูกสาวอย่างที่พวกเขาคิด 12 ปีถัดมา พวกเขาได้เชิญแม่ชีและเด็กผู้หญิงอีกหลายคนจากสถานรับเลี้ยงเด็กกำพร้ามาพำนักที่บ้านของพวกเขา และเหตุการณ์ร้ายทั้งหมดกำลังเริ่มต้นใหม่อีกครั้ง กำกับภาพยนตร์โดย David F. Sandberg (Lights Out (2016))\n.\nเนื้อเรื่องทั้งหมดภายในหนังบอกเล่าเรื่องราวก่อนเหตุการณ์ในภาคแรก Annabelle (2014) ซึ่งเป็นหนึ่งในผีหรือปีศาจจากจักรวาลภาพยนตร์เรื่อง The Conjuring (2013) ผลงานขึ้นหิ้งของผู้กำกับ James Wan ซึ่งเขาและ Peter Safran ได้เป็นผู้อำนวยการผลิตในเรื่องนี้เช่นเดียวกับภาคก่อนอีกครั้ง เนื้อเรื่องภายในหนังมีการบอกเล่าถึงเรื่องราวต้นกำเนิดรวมถึงความเชื่อมโยงในหลายๆจุด ซึ่งเผย Easter Egg ภายในเรื่องไว้มากมายเพื่อเชื่อมโยงไปยังภาคก่อนหน้าและผีหรือปีศาจจากภาพยนตร์เรื่อง The Conjuring รวมทั้งโปรเจคอื่นๆที่กำลังสร้างขึ้นในอนาคต ตัวหนังในภายในภาคนี้ได้ผู้กำกับรายใหม่ David F. Sandberg เจ้าของผลงาน Lights Out (2016) แม้การกระทำของตัวละครภายในเรื่องอาจดูไร้เหตุผลและขัดหูขัดตาพอสมควร แต่ด้วยฝีมือการกำกับของผู้กำกับรายนี้สามารถถ่ายทอดเรื่องราว โดยอาศัยการจับจังหวะ ซาวด์ประกอบ รวมถึงองค์ประกอบของแสงและมุมกล้องที่ลงตัว นั่นทำให้ฉาก Jump Scare และลูกเล่นความสยองขวัญแต่ละฉาก สามารถกระชากอารมณ์ของผู้ชมได้อย่างบีบคั้นและลืมหายใจดังเช่นผลงานเก่าของเขาอีกครั้ง\nปล.หนังจบอย่าเพิ่งรีบลุก มี End Credit 2 ตัวรออยู่นะครับ\n.\nคะแนนความชอบ : 7.5/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
