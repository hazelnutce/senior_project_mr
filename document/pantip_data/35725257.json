{"movie_name": "Jack Reacher: Never Go Back", "text": "Jack Reacher: Never Go Back (ไม่สปอยเนื้อหาสำคัญ)\n.\nภาคต่อเรื่องราวการไล่ล่าของนายทหารฝีมือดีนอกราชการ Jack Reacher ที่ในภาคนี้เขาต้องสืบค้นเรื่องราวย้อนกลับไปสมัยอยู่ในกองทัพทหารเวอร์จิเนีย แต่แล้วเหตุการณ์ทั้งหมดทำให้เขาตกเป็นผู้ต้องสงสัย เขาจึงพยายามตามหาความจริงของเหตุการณ์ผิดปกติทั้งหมดที่เกิดขึ้น ตัวหนังอิงเนื้อหาจากนวนิยายในชื่อ Never Look Back หนังสือเล่มที่ 18 ของ Lee Child ผู้เขียนซีรี่ย์ Jack Reacher นำแสดงโดย Tom Cruise และกำกับภาพยนตร์โดย Edward Zwick (The Last Samurai (2003), Defiance (2008) และ Pawn Sacrifice (2014))\n.\n\nJack Reacher: Never Go Back บอกเล่าเรื่องราวของนายทหารนอกประจำการ ผู้เปี่ยมไปด้วยทักษะการต่อสู้ ไล่ล่า และสืบสวนสอบสวน โดยเนื้อหาทั้งหมดที่เกิดขึ้นในภาคนี้ไม่มีส่วนเกี่ยวข้องกับภาคแรกใดๆทั้งสิ้น ทว่าหนังอาศัยการบอกเล่าภูมิหลัง ทักษะ และความสามารถทั้งหมดของเขาผ่านการบอกเล่าเรื่องราวไว้ทั้งหมดตั้งแต่ภาคแรก ทำให้ตัวหนังในภาคนี้ไม่มีการปูมพื้นหลังของเขามากนักและเริ่มต้นดำเนินเนื้อหาหลักของภาคโดยทันที ในภาคนี้หนังมีการผูกปมเรื่องราวไว้ได้ดีมากๆ โดยนำเหตุการณ์ในอดีตมาขมวดและถ่ายทอดผ่านการไล่ล่าได้อย่างดิบและดีเดือด ตัวหนังมีกลิ่นอายของภาคแรกอยู่ครบถ้วนทั้งบทพูดที่จิกกัด การไล่ล่าแบบมืออาชีพ และฉากแอคชั่นที่โครตดิบแบบหมัดต่อหมัด นอกจากนี้ภายในเนื้อหาจะมีตัวละครที่มีส่วนเกี่ยวข้องเข้ามาผูกพันกับชีวิตและการไล่ล่าของเขาอยู่มาก แต่ตัวหนังสามารถกระจายบทและเชื่อมโยงเรื่องราวได้ยอดเยี่ยมเลยทีเดียว แฟนป๋า Tom Cruise ห้ามพลาดเลยครับ\n.\nMy Score : 7.5/10\n\n\nแก้ไขข้อความเมื่อ 22 ตุลาคม 2559 เวลา 22:31 น."}
