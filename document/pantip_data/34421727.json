{"movie_name": "Who Am I - Kein System ist sicher (2014)", "text": "ไม่รู้ว่ามีใครมารีวิวรึยังนะครับ แต่เท่าที่ลองเสิร์ชมายังไม่เจอ เป็นการรีวิวหนังครั้งแรก ผิดถูกยังไงก็ขออภัยด้วยครับ\n\nWho Am I สำหรับผมไม่เคยได้ยินกระแสเกี่ยวกับหนังเรื่องนี้มาเลย จนมาสะดุดตากับใบปิดของหนังเรื่องนี้บนหน้าเฟสบุ๊ค เป็นหนังสัญชาติเยอรมันครับ ได้ข่าวแว่วๆมาว่าด้วยความสำเร็จนี้ ฮอลลีวู๊ดได้ซื้อไปรีเมคเรียบร้อยแล้ว\n\nสำหรับคนที่เป็นแฟนหนังแนว hacker ก็คงจะสนใจอยู่ไม่น้อย โดยตัวหนังนำเสนอเรื่องราวต่างๆ ผ่านตัวพระเอกของเรา บุรุษผู้ซึ่งมีสกิลจืดจาง นามว่า เบนจามิน โดยการดำเนินเรื่องอาจจะดูเนิบๆ แต่สำหรับผมก็คิดว่า การเล่าเรื่องโดยผ่านมุมของตัวละครนั้น ทำให้มีความน่าสนใจมากขึ้น เพราะตัวหนังขับเคลื่อนไปด้วยความอยากรู้อยากเห็นและมีจุดหักมุมอยู่ตลอดทั้งเรื่อง ซึ่งหนังทำดีมากในจุดนี้\n\nตรงนี้ขอใส่สปอยล์นะครับ เป็นเรื่องย่อของหนังไม่ได้ถึงขั้นสปอย แต่ถ้าใครอยากรู้เรื่องย่อก็กดได้\n[Spoil] คลิกเพื่อดูข้อความที่ซ่อนไว้\n\nตัวหนังมีประเด็นค่อนข้างแตกต่างกับหนังแฮคเกอร์เรื่องอื่น ที่ทำให้เราถูกหนังชักจูงเข้าในโลกแห่งไซเบอร์ โลกที่เราไม่รู้ตัวตนว่า ใครเป็นใคร ไม่ร็ว่าบุคคลนี้มีตัวตนจริงหรือไม่ หรืออาจจะไม่มี จนวนมาจบที่คำถามว่า Who Am I โดยที่ตัวหนังไม่ยอมละทิ้งโลกแห่งความจริงไปเลย ทั้งสองสิ่งผสานกันได้อย่างค่อนข้างจะลงตัว\n\nสำหรับข้อเสียเรื่องนี้ ก็คงจะเป็นความที่ไม่สมเหตุสมผลของตัวบทบ้าง เล็กน้อย ซึ่งเราสามารถดูจบโดยมองข้ามมันไปได้\n\nสำหรับคนที่ชอบดูหนังแนวๆแฮคเกอร์ ผมว่าเป็นอีกตัวเลือกหนึ่งที่ค่อนข้างน่าสนใจ\n"}
