{"movie_name": "พริกแกง", "text": "พริกแกง (ไม่สปอยเนื้อหาสำคัญ)\n.\nภาพยนตร์สืบสานและถ่ายทอดมนเสน่ห์ของอาหารไทย ผลงานชิ้นแรกของ บริษัท วันดีมีเดีย จำกัด และเป็นภาพยนตร์เรื่องยาวเรื่องแรกของ 3 ผู้กำกับ ประเสริฐสุข เหมทานนท์, เมธี ปัญญาวิชา, และ สิทธิชัย ไผ่งาม เรื่องราวของสองครอบครัวผู้รักและหวงแหนอาหารไทย ก่อนที่ต้องเผชิญเรื่องราวสุดท้าทายอย่างการปรับเปลี่ยนสูตรอาหารไทยรูปแบบใหม่และต้องคงอยู่ไว้ซึ่งเอกลักษณ์ความเป็นอาหารไทยให้คงอยู่สืบไป\n.\nตัวหนังนำเสนอภาพลักษณ์และความเป็นอาหารไทยแต่ละชนิดได้อย่างยอดเยี่ยม ผ่านการจัดองค์ประกอบแสงและการจัดวางวัตถุดิบได้อย่างงดงาม ซึ่งตลอดความยาวของหนังเราจะได้รู้จักตำนานและที่มาของอาหารไทยแต่ละชนิดมากมาย ผ่านเรื่องเล่าและบทขับเสภาสำคัญๆได้อย่างลงตัว เรียกได้ว่าสามารถเรียกน้ำย่อยระหว่างการรับชมอยู่เอาการ ด้านการแสดงของคุณ นิรุตติ์ ศิริจรรยา และตัวละครหลายๆตัวสามารถขับเคลื่อนเรื่องราวได้เป็นอย่างดี ทว่าด้วยรูปแบบการนำเสนอเรื่องราวที่เป็นภาพยนตร์เชิงกึ่งสารคดีและบทพูดที่ดูประดิษฐ์ประดอยเกินธรรมชาติ ทำให้ตัวหนังยังขาดชั้นเชิงการเล่าเรื่อง และดูเหมือนจะยัดเยียดความเป็นไทยให้เกิดการอนุรักษ์มากเกินไป ซึ่งนั้นกลับทำลายความบันเทิงและความงดงามด้านอื่นๆในตัวหนังไปอย่างน่าเสียดาย\n.\nMy Score : 6.0/10\n\n"}
