{"movie_name": "The Equalizer", "text": "The Equalizer หนัง action สูตรสำเร็จ ที่ชอบมาก\n\nเป็นหนัง action ที่ไม่ได้บู๊ล้างผลาญ แต่เป็นดราม่าที่สร้างอารมณ์กับผู้ชมได้ดี\n\n\n\nเน้นความดิบมากกว่า action หวือหวา\n\nเน้นเหี้ยมมากกว่าโหด\n\nเน้นใช้ความคิดมากกว่าพละกำลัง\n\n\n\nแม้จะดูโอเวอร์นิดหนึ่ง แต่ก็ไม่โอเวอร์จนเป็นการ์ตูน\nเนื่องด้วยการแสดงของ Denzel Washington ทำให้เชื่อได้ว่ามันเกิดขึ้นได้จริงๆ\n\nบทตัวร้ายของ Marton Csokas น่ายำเกรงและเป็นคู่ปรับที่สูสีกับตัวเอก\n\n\n\nหนังปูพื้นเรื่องราวได้ดีจนผู้ชมผูกพันธ์กับเหล่าตัวละคร\n\nหนังวางปมหรือมุขเอาไว้ แล้วนำมาใช้ในช่วงท้าย ตามสูตรสำเร็จเป๊ะ แต่ก็ได้ผล\n\nหนังใส่ประเด็นเข้ามาแบบเข้าถึงง่าย แต่ไม่รู้สึกว่าโดนยัดเยียด\n\n\n\nมุมมองของหนังทำให้สัมผัสได้กับชีวิตจริงด้วยการใช้ฉากหลังของสังคมทั่วไปที่คุ้นชิน เช่น ภาพของร้าน Home Mart ร้านอาหาร ผู้คนทั่วไปในเมืองเล็กๆ  โดยน้ำหนักของโลกอาชญากร โลกของสายลับ อันห่างไกลชีวิตจริงนั้น หนังแทบไม่เข้าไปแตะ\n\n\n\nความเท่ห์และมาดของ Denzel Washington และการกำกับที่นิ่งและทิ้งช่องว่างให้ผู้ชมได้ซึมซับอารมณ์ของ Antoine Fuqua คือสิ่งที่ทำให้หนังสนุกขนาดนี้\n\n\nส่วนฉาก Action ไม่หวือหวา แต่น่าจดจำครับ\n\n\n\nปล. ขับรถกลับนั่งฟัง Guts Over Fear เกือบ 10 เที่ยว\n\n\n\n\n\nปล. ฝากเพจวิจารณ์หนังใน facebook ของผมเอง เผื่อมีท่านใดสะดวกที่จะตามอ่านใน Facebook  กด Like เพื่อติดตามได้เลยครับ\n\nhttps://www.facebook.com/MovieNavigator\n\n\n\n*** คำเตือน: ความคิดเห็นที่ 4 มีการสปอยล์เล็กน้อยครับ ***\n\nแก้ไขข้อความเมื่อ 3 พฤศจิกายน 2557 เวลา 19:18 น."}
