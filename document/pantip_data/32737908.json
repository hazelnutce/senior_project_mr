{"movie_name": "Love, Rosie", "text": "การมีเพื่อนสนิทเป็นเพศตรงข้ามนี่ บางทีก็ดูเป็นสิ่งที่แปลกนะครับ ใครมองมาก็อาจจะรู้สึกว่าสองคนนี่ต้องกิ๊กกันต้องเป็นแฟนกันแน่ๆ แต่พฤติกรรมอาจดูไม่เหมือนแฟนกันทั่วไป พูดคุยกันได้ทุกเรื่อง ปรึกษากันได้ทุกอย่าง ต่างแค่เป็นเพื่อนที่มีเพศตรงข้ามกันนี่แหละ ซึ่งถ้าอีกฝ่ายน่ารักซะจนมันห้ามใจไว้ไม่อยู่ แต่มันก็ไม่อยากที่จะเสียความเป็นเพื่อนไปด้วย ความสัมพันธ์ที่ควรจะก้าวหน้าไปมันก็เลยได้เพียงหยุดตรงคำว่า “เพื่อนเท่านั้น”\n\nเรื่องราวของเพื่อนรักเพื่อนคราวนี้ เป็นเรื่องของ โรซี่ ดันน์ (Lily Collins) สาวน้อยที่เป็นเพื่อนสนิทกับหนุ่มน้อยอเล็กซ์ สจ๊วต (Sam Claflin) โดยที่เหมือนต่างคนต่างก็มีความรู้สึกที่พิเศษให้แก่กัน เหมือนว่าความสัมพันธ์เกือบๆ จะพัฒนาขึ้นไปได้มากกว่านั้น แต่แล้วทุกอย่างก็ดูเหมือนเดิม ต่างคนต่างก็มีคนรักของตัวเอง ในวันที่พวกเขาตัดสินใจจะไปเรียนต่อในต่างประเทศและเลือกที่จะไปอยู่ใกล้ๆ กัน\n\nโชคชะตาและความงี่เง่าก็พาให้ทุกอย่างพังทลาย\n\n\n‘Love, Rosie’ พาให้เราได้รู้จักกับการแอบรักเพื่อนผ่านมุกตลกๆ ที่มีมาตลอดเรื่อง การเลือก Lily Collins และ Sam Claflin มาเล่นเป็นพระนางถือว่าเคมีเข้ากันได้ดีสุดๆ อีกทั้งความน่ารักของสาวลีลี่และหนุ่มแซมดูน่าจะเป็นสิ่งที่ทำให้คนดูหลายๆ คนได้ฟิน ยิ้ม และเศร้าไปกับเรื่องราวของพวกเขา\n\nไม่มากก็น้อย…\n\nLove, ROSIE / เพื่อนรัก กั๊ก เป็นแฟน | http://bit.ly/1wdZzS3\n"}
