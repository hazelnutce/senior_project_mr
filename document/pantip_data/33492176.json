{"movie_name": "ตำนานสมเด็จพระนเรศวรมหาราช อวสานหงสา", "text": "วันก่อนได้ไปพบกับ  ‘ตำนานสมเด็จพระนเรศวรมหาราช อวสานหงสา’ ตำนานภาคที่หก ปิดท้ายของทุกภาคก่อนหน้า ผลงานของ หม่อมเจ้าชาตรี เฉลิมยุคล หลังเหตุการณ์ทำยุทธหัตถีผ่านพ้นไป หลังจากพระมหาอุปราชาทรงสวรรคต ไพร่พลของหงสาวดีถูกประหารชีวิตเจ็ดชั่วโคตรเพราะพระเจ้านันทบุเรงผู้เป็นพระบิดา นั่นยังไม่เท่าเหตุที่พระสุพรรณกัลยา องค์ประกันองค์สุดท้ายก็สิ้นชีพไปด้วยน้ำมือของพระองค์ ส่งให้พระนเรศโกรธแค้นยกทัพไปเหยียบหงสาจนราบเป็นหน้ากลอง\n\nด้วยวิสัยของกษัตริย์ผู้มองเห็นการณ์อนาคตข้างหน้า ที่ต้องการให้อโยธยากลายเป็นปึกแผ่น สงบและร่มเย็น จึงตั้งใจจะรบปราบอาณาจักรพุกามซึ่งเป็นศัตรูให้หมดสิ้น ไม่ว่าจะเป็นหงสาวดี ตองอู หรืออังวะ แม้จะปราบมาทั่วทุกสารทิศ\n\n\nแน่นอนว่า เหตุการณ์ในภาคก่อนหน้า ยุทธหัตถี นั้นอาจจะไม่สามารถตอบคำถามในใจคนดูอยู่หลายๆ ข้อ เหมือนเป็นการจบที่ค้างคาจนคนดูรู้สึกว่ายังไม่ใช่การจบที่แท้จริง ท่านมุ้ยจึงนำเรื่องราวที่เหลือมาถ่ายทอดต่อเป็นบทสุดท้ายที่จะตอบทุกอย่าง ทั้งยังเป็นช่วงเวลาสุดท้ายก่อนสิ้นใจขององค์ดำอีกด้วย\n\nครึ่งแรกนั้นพอจะสร้างความตื่นเต้นได้พอประมาณ น่าเสียดายที่ครึ่งหลังนั้น บทพูดที่มากเกิดพอดีกลบอารมณ์ร่วมของคนดูไปเสียสิ้น แม้ว่าบทจะมีความน่าสนใจในเรื่องของการสอดแทรกปรัชญาของชีวิต เพิ่มตัวละครใหม่ๆ เข้ามาสร้างสีสัน\n\nก็เลยทำให้ “อวสานหงสา” เป็นบทสรุปที่ยังไม่กลมกล่อมพอนั่นเอง\n\nตำนานสมเด็จพระนเรศวรมหาราช อวสานหงสา | http://bit.ly/1y91xrP\n"}
