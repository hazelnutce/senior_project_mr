{"movie_name": "The Martian", "text": "จะทำยังไงละ ถ้าตื่นขึ้นมาแล้วพบว่าเป็นสิ่งมีชีวิตเพียงหนึ่งเดียวบนดวงดาวที่ห่างไกลจากบ้านเกิดตัวเอง 140 ล้านไมล์ …แค่พลอตของเรื่องก็เจ๋งมากแล้ว …คาดว่าใส่รายละเอียดอะไรเพิ่มเติมลงไป ก็น่าจะเจ๋งหมด …ไม่ซ้ำกับเรื่องไหนๆที่เคยมีมา\n\nบทของเรื่องถูกเขียนออกมาอย่างสร้างสรรค์และเติมพลังชีวิตให้หลายต่อหลายคน นอกจากนั้นประเด็นทางวิทยาศาสตร์ก็สมเหตุสมผลพอสมควร แม้บางฉากจะอยู่ในเกณฑ์ที่ “โอเค อาจจะทำได้ก็ได้” ก็เถอะ ><\n\n\n\nถึงแม้ริดลี่ย์จะไม่ยกภาระการดำเนินเรื่องให้แมตต์แบกไว้เพียงคนเดียวตลอดทั้งเรื่อง แต่ก็ต้องยอมรับว่าแมตต์ดำเนินเรื่องคนเดียวเยอะอยู่พอสมควร โชคดีมหาศาลของคนดู ที่มาร์ค วัตนี่ย์ถูกวางตัวละครไว้ให้เป็นคนคิดบวก มีอารมณ์ขัน และมีพลังสมองที่เปี่ยมล้น ดังนั้นเมื่อเห็นเค้าบนจอ คนดูจึงเหมือนได้รับพลังงานจากการคิดบวกของเค้ามาด้วย แม้ว่าในช่วงแรกๆจะเป็นระยะทำใจในการเลิกรา (เดี๋ยวๆ ไม่ใช่ละ) แม้ว่าช่วงแรกๆจะเป็นช่วงที่มาร์คขรึมๆและซึมไป หนังเลือกจะเล่าตรงนั้นให้น้อยที่สุด แต่ชัดเจน …หนังฉลาดมาก พูดเลย\n\nและอย่างที่บอกว่าเรื่องนี้แมตต์ไม่ได้เดินเรื่องเพียงลำพังตลอดทั้งเรื่อง ยังมีลูกทีมแอรีส และนาซ่า คอยเดินเรื่องบ้างประปราย ซึ่งทุกคนก็แสดงได้ดีมากๆ แต่แมตต์โดดเด่นจนกลบคนอื่นซะหมด\n\n\n\nหนังเรื่องนี้ภาพสวยมาก …ทีมเบื้องหลังทำงานได้ดีมากๆ สร้างภาพดาวอังคารและอวกาศออกมาได้สวยงามมากจริงๆ ..มันดูยิ่งใหญ่ ลึกลับ น่าค้นหา และตื่นตาตื่นใจจริงๆ\n\nเอฟเฟค ซีจีก็ยอดเยี่ยมสมชื่อริดลี่ย์ สก็อตจริงๆ\n\nและเพลงประกอบภาพยนตร์แต่ละเพลงก็ฮิตๆทั้งนั้น …แล้วเพลงประกอบเอนด์เครดิตนี้ทำผมเกือบสะดุดบันได\n\n\n\nThe Martian แสดงให้เห็นหลายๆอย่าง ...ทั้งการต้องพึ่งตนเอง และทีมเวิร์ค...\n\nเรื่องนี้เอาไป 74 คะแนนครับ\n\n\n................................................................\nอ่านรีวิวฉบับเต็มได้ที่ http://wonnee.com/movie/review-the-martian-%E0%B8%81%E0%B8%B9%E0%B9%89%E0%B8%95%E0%B8%B2%E0%B8%A2-140-%E0%B8%A5%E0%B9%89%E0%B8%B2%E0%B8%99%E0%B9%84%E0%B8%A1%E0%B8%A5%E0%B9%8C/\n"}
