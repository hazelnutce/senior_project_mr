{"movie_name": "Minions", "text": "หลังสร้างปรากฏการณ์ความบ้าคลั่งเจ้าตัวเหลืองไปทั่วโลก ใครๆ ก็ชื่นชอบเจ้าสิ่งมีชีวิตเซลเดียวพวกนี้ พวกมันจึงกลับมาพร้อมกับภาคแยกของตัวเอง ในชื่อ  ‘Minions’ อนิเมชั่นที่นำพาเจ้าตัวเหลืองนักป่วนฮาพูดภาษาอะไรรู้เรื่องบ้างไม่รู้เรื่องบ้าง แต่ความรั่วของพวกมันนี่แหละ ที่ทำให้ไม่จำเป็นต้องฟังภาษามันออกแต่ก็พอจะเข้าใจสิ่งที่มันพูดกันได้\n\nได้เวลาเล่าเรื่องราวของเหล่ามินเนี่ยน ที่เราจะได้รู้ว่ามันเริ่มมาจากไหน มันอยู่มาได้อย่างไร และมันดำรงอยู่ด้วยวิถีแบบไหน ไม่น่าเชื่อว่ามันอยู่มานานมากและมันก็ดำรงชีวิตด้วยการค้นหา “เจ้านาย” และทำงานถวายให้อย่างสุดชีวิต ทว่า…\n\n“เจ้านาย” ไหนก็ “เจ้านาย” นั้น ไม่เคยจะรอดสักราย\n\n\nแล้วเหตุการณ์ก็เลยเถิดมาถึงช่วงที่เจ้าสามหน่อ เควิน, สจวร์ต และ บ็อบ ที่เดินทางมาถึงนิวออร์ลีนเพื่อค้นหา “เจ้านาย” คนใหม่ที่เป็นวายร้ายสุดแซ่บที่ต้องการสมุนไปขโมยมงกุฎราชินีมาครอบครอง ซึ่งแน่นอนว่าด้วยความเป็นมินเนียน พวกเขาสู้ถวายหัวเพื่อให้เป็นที่ถูกใจของเจ้านาย พอไม่ถูกใจเจ้านายก็โดนจับขัง ก่อนเรื่องจะพัลวันพัลเกไปนิดนึงก่อนจะจบลง\n\nด้วยความปลื้มปิติในที่สุด\n\nสรุปว่า อยากดูเพราะเป็นแฟนมาตั้งแต่ Despicable Me ทั้งสองภาคก็ไปดูเถิด แต่หากจะหวังว่าทุกท่านจะมีความสุข หัวร่องอหาย แบบภาคเก่าก่อนนั้นอย่าเพิ่งหมาย อาจจะไม่ได้เท่าหวัง...เท่านั้นเอง\n\nMinions | http://bit.ly/1JOW6mA\n"}
