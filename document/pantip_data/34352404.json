{"movie_name": "The Last Witch Hunter", "text": "[Mini-Review] The Last Witch Hunter เพชฌฆาตแม่มด (ไม่ Spoil)\n.\nThe Last Witch Hunter เพชฌฆาตแม่มด ว่าด้วยเรื่องราวถึง 500 ปีภายหลังจากสงครามครั้งใหญ่ระหว่างมนุษยชาติและเหล่าแม่มดที่ต้องการจะปลดปล่อยพลังแห่งความชั่วร้ายให้ครอบครองโลก เหล่านักล่าแม่มดต้องทุ่มเทชีวิตเพื่อปราบเหล่าอธรรมพวกนี้ให้สิ้นซาก ซึ่งหนึ่งในนั้นก็คือ 'คาลเดอร์' (วิน ดิเซล) ยอดนักรบที่เป็นผู้ฆ่าราชินีแม่มดลงได้ แต่เขากลับถูกสาปให้กลายเป็นคนที่มีชีวิตเป็นอมตะเป็นการแก้แค้น และนับจากวินาทีนั้นเองชีวิตของเขาต้องเปลี่ยนแปลงไปตลอดกาล หลังจากที่ลูกและภรรยาเสียชีวิตลง คาลเดอร์ต้องใช้ชีวิตอย่างโดดเดี่ยวในฐานะนักล่าแม่มดคนเดียวที่เหลืออยู่นานนับหลายศตวรรษ จนกระทั่งศัตรูที่อันตรายได้ปรากฏตัวขึ้น พร้อมกับแผนการที่จะปลุกราชินีแม่มดให้ฟื้นคืนขึ้นมาอีกครั้ง คาลเดอร์ก็รู้ดีว่านี่คือหน้าที่สำคัญที่เหลือเพียงเขาคนเดียวเท่านั้นที่จะสามารถช่วยมนุษยชาติได้! (Cr.majorcineplex.com)\n.\nThe Last Witch Hunter นำแสดงโดย Vin Diesel พระเอกนักซิ่งขาบู๊ ผู้ได้รับคำสาปและจะมาพลิกบทบาทใหม่ในภาพยนตร์เรื่องนี้ ตัวหนังนำเสนอเรื่องราวการล่าแม่มดของนักรบผู้หนึ่ง ผู้ซึ่งได้รับความสามารถในการไล่ล่าตั้งแต่ช่วงเวลาอดีตกาลจนถึงยุคปัจจุบัน หนังได้ใส่รายละเอียดในด้านความเชื่อเรื่องแม่มด ไสยเวทมนตร์ดำ รวมถึงวิถีชีวิตของแม่มดยุดใหม่ ซึ่งคงถูกใจผู้ที่ชื่นชอบเรื่องราวในด้านนี้เป็นแน่ Vin Diesel แม้แอคชั่นอาจไม่หวือหวากว่าเรื่องที่ผ่านมา แต่ด้วยบทบาทและเรื่องราวของเขาในอดีตก็ชวนให้ผู้ชมร่วมลุ้นและเอาใจช่วยไปตลอดทั้งเรื่อง Rose Leslie จากซีรี่ย์ Game of Thrones น่ารักมาก เป็นแม่มดยุคใหม่ที่สามารถละลายใจหนุ่มๆโดยไม่ต้องใช้เวทมนตร์ใดๆ ส่วน Elijah Wood จาก The Lord of the Rings ก็มีบทบาทและเรื่องราวที่เข้มข้นไม่แพ้กัน แม้การดำเนินเรื่องราวภายในหนังอาจไม่แปลกใหม่ตามแบบฉบับแอคชั่นผจญภัยแฟนตาซี แต่ในด้าน CG ดีไซน์เครื่องแต่งกายรวมถึงอาวุธต่างๆจัดได้ว่ายอดเยี่ยมและงดงามเลยทีเดียว\n.\nMy Score : 6.5/10\n\n"}
