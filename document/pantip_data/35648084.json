{"movie_name": "Blair Witch", "text": "Blair Witch (ไม่สปอยเนื้อหาสำคัญ)\n.\nภาคต่อของโปรเจคล่าแม่มด The Blair Witch Project (1999) ภาพยนตร์ระดับตำนานที่เป็นกระแสครึกโครมในยุคนั้น ทั้งด้านตำนานแม่มดที่สร้างความฉงนให้กับผู้ชมว่าเรื่องราวทั้งหมดที่เกิดขึ้นเป็นเรื่องจริงหรือไม่ รวมถึงเทคนิคการถ่ายทำแบบ Found Footage (หนังประเภทเรียลลิตี้ถ่ายด้วยกล้องวีดีโอ) ที่แหวกแนวและเป็นเรื่องแปลกใหม่ในยุคนั้น กำกับภาพยนตร์โดย Adam Wingard (You're Next (2011) และ V/H/S “Tape 56” (2012)\n.\nภาคต่อของภาพยนตร์สยองขวัญระดับตำนาน ที่ในภาคแรกสร้างความฉงนและความเคลือบแคลงใจให้กับผู้ชมเป็นอย่างมาก เรื่องราวในภาคนี้บอกเล่าถึงเหตุการณ์ต่อจากนั้นอีก 20 ปี เมื่อน้องชาย Heather พยายามที่จะออกตามหาพี่สาวของเขาที่หายไป ตัวหนังในภาคนี้ยังคงความโดดเด่นด้านเทคนิคการนำเสนอดังเช่นต้นฉบับได้อย่างดีเยี่ยม โดยมีการเพิ่มมุมมองใหม่ๆด้วยเครื่องมือที่หลากหลายและทันสมัยขึ้น เช่น การใช้โดรน กล้องบลูทูธ กล้องวีดี อีกทั้งยังบอกเล่าที่มาและนำเสนอตัวละครในช่วงต้นได้อย่างน่าสนใจ\nแม้ในด้านความสยองขวัญอาจไม่มีลูกเล่นใหม่ๆนัก แต่หนังสามารถสร้างความสงสัยและประหลาดใจด้วยปริศนาพร้อมความระทึกขวัญเป็นระยะๆ ซึ่งนั่นช่วยยิ่งช่วยเพิ่มความน่าติดตามก่อนถึงบทสรุปในช่วงท้าย ที่บอกใบ้และกล่าวถึงปริศนาบางอย่างในภาคก่อนหน้ารวมทั้งสร้างความฉงนสงสัยให้กับผู้ชมอีกเช่นเคย\nปล. ตัวหนังไม่เหมาะกับผู้ชมที่ไม่ปลื้มภาพยนตร์แนว Found Footage เนื่องด้วยมุมกล้องและเทคนิคการถ่ายทำอาจให้เกิดอาการคลื่นไส้และวิงเวียนอย่างรุนแรงครับ\n.\nMy Score : 7.0/10\n\n"}
