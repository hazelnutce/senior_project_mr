{"movie_name": "Need for Speed : ซิ่งเต็มสปีดแค้น", "text": "\"รีวิวหนังใหม่ประจำสัปดาห์โดย MC GUGOG\" Need for Speed : ซิ่งเต็มสปีดแค้น (ไม่ Spoil)\n.\nเป็นเรื่องราวของนักแข่งรถชื่อโทบี้ มาร์แชล ที่ถูกใส่ร้ายในคดีที่เขาไม่ได้ก่อ เมื่อพ้นโทษออกมา เขาก็มาลงแข่งในการแข่งขันรถข้ามประเทศสุดโหดเพื่อจัดการแก้แค้นคนที่ใส่ร้ายเขา ผู้ร้ายของเรื่องที่รับบทโดยโดมินิก คูเปอร์ รู้เข้า ก็ส่งนักล่าหัวเงินรางวัลตามประกบเพื่อหาทางกำจัดโทบี้ หนังยังมีไมเคิล คีตัน, อิโมเจน พูทส์, เรมอน โรดริเกซ และไรมี่ มาเลก ร่วมแสดง (Cr.nangdee.com)\n.\n.\n.\nแม้ตัวพล็อตเรื่องดูคล้ายหนัง Racing ทั่วๆไป แต่เสน่ห์ของเรื่องนี้คงอยู่ที่ความงามของรถ และเรื่องราวของตัวละครนี่เอง การดำเนินเรื่องแม้ช่วงต้นอาจดูน่าเบื่อ แต่หลังจากเหตุการณ์จุดเปลี่ยนของตัวละครหลัก กลับเรียกอารมณ์คนดูกลับมาได้อย่างอยู่หมัด การแสดงนำชายถึงแม้ด้วยชื่อนักแสดงจะไม่ชวนดึงดูดเท่าไหร่ อิอิ แต่ด้วยการแสดงออกทางอารมณ์ผ่านสีหน้าแล้วคงต้องเปลี่ยนความคิดกันละครับ ด้านระบบเสียงเรื่องนี้เครื่องยนต์กระหึ่มได้อารมณ์มากๆบวกเข้ากับการใช้มุมกล้องทั้งภายในและนอกตัวรถคงถูกใจคอหนังแนวนี้อย่างแน่นอน ส่วนเรื่องตัวรถภายในเรื่องเล่นงัด Super Car หายากหลายๆตัวขึ้นมาใช้เพื่อประกอบเรื่องราว ซึ่งเรียกได้ว่าเป็นจุดแข็งภายในเรื่องพอๆกับเรื่องราวของตัวละครภายในเรื่องนี้เลย หลายๆฉากภายในเรื่องได้กลิ่นอายจากฉากภายในเกมส์ Need For Speed พอสมควร\n.\n.\n.\nเป็นอีกเรื่องที่น่าประทับใจและคงถูกใจคอหนังแนวนี้อย่างแน่นอน แม้ตัว Thriller อาจดูเหมือนหนังเกรดบีและไม่มีอะไรน่าสนใจ แต่ตัวหนังจริงๆแล้วกลับฉายเป็นหนังคนละม้วนเลยทีเดียว งานนี้หากมีภาคต่ออาจมีการปรับปรุงจุดแข็งหลายๆจุดชนิดที่ว่าสร้างเป็นซีรี่ย์และทำเงินสู้ The Fast & The Furious กันได้เลย\n.\nคะแนน IMDb 28/04/14 from 29974 users : 7.2/10\n.\nคะแนนส่วนตัวโดยผมเอง\nเนื้อเรื่อง, Creative : 6.0/10\nการแสดง, Emotional : 8.5/10\nCG : 7.5/10\nTotal : 7.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\nขอบคุณสำหรับการติดตามครับผม\n\nแก้ไขข้อความเมื่อ 30 เมษายน 2557 เวลา 23:53 น."}
