{"movie_name": "๋Jason Bourne", "text": "Jason Bourne (2016) - (8/10)\n_________________________________\n.\nบู๊ระห่ำ มันส์เดือดถึงขีดสุด!!!!\n\n.\nการกลับมาครั้งใหม่นี้ของ Jason Bourne นั้นระห่ำกว่าภาคก่อนๆ เป็นการผันตัวสู่หนังแมสอย่างเต็มตัว เน้นฉากแอคชั่น บ้าระห่ำ ถึงลูกถึงคน แต่บทในภาคนี้ก็ต้องบอกเลยว่าดรอปจากไตรภาคก่อนพอสมควร แต่มันก็ทำให้หนังดูง่ายขึ้น ตัวละครใหม่อย่าง Heather Lee (Alicia Vikander) นั้นก็ไม่ธรรมดาเลยทีเดียว เรียกได้ว่าแสบสันตามแนวหนังสายลับจารชนได้ดีทีเดียว\n.\nหนังภาคนี้เป็นเรื่องราวเกือบ 10 ปีหลังจากไตรภาค Bourne ก็ได้กลับมาเพื่อค้นหาความจริงเกี่ยวกับอดีตของเขาอีกครั้ง แต่จะเป็นเพราะอะไรต้องไปดูนะ มีการเสียดสีหลายๆประเด็น แต่เรื่อง snowden นี่จะชัดสุด เพราะพูดทั้งเรื่อง จู่ๆก็ยัดเข้ามา โดยรวมหนังมักจะพูดถึงการที่รัฐบาลสอดส่องประชาชนโดยอ้างว่าเพื่อความปลอดภัยอย่างที่ประเทศแถวนี้ก็คิดจะทำเกตวงเกตเวอะไรนั่นแหละ ซึ่งในภาคนี้ Tommy Lee Jones ก็ได้มารับบทตัวร้ายแบบมาเพื่อแก้แค้นBourneเลย คือไม่ค่อยมีมิติมากมายไรนัก\n.\nฉากแอคชั่นคงไม่พูดถึงไม่ได้ เรียกได้ว่าเป็นหนังเรื่องแรกที่ได้รับอนุญาติให้ปิดถนนเวกัส แล้วถ่ายฉากแอคชั่นกันอย่างบ้าระห่ำ คือที่เห็นในหนังมันชนกันจริงๆ เละเทะเลย การตัดต่อที่ดุเดือดถึงใจ จังหวะในช่วงองค์แรกมันสนุกมากๆ ถึงแม้ว่าองค์สองอาจจะแผ่วลงไปบ้าง แต่ช่วงไคลแมกซ์นี่คือตำนาน แบบ Bourne ของแท้มันกลับมาแล้ว ลืมฉากขับรถไล่ล่าพวก Fast ไปเลยมันจิ๊บๆ อันนี้สิของจริง\n.\nJason Bourne กลับมาในภาคนี้ไม่ผิดหวังจริงๆ\n(สปอยล์ฉากเล็กน้อย แต่เพื่ออรรถรสแนะนำให้ไปดูหนังก่อน)\n.\nคลิปเบื้องหลังฉากแอคชั่น\nhttps://www.youtube.com/watch?v=GPIGw67V2XI\n.\nJason Bourne - 8/10\n\nสามารถติดตามอ่านรีวิวเรื่องหนังต่อได้ที่เพจ Facebook : โต๊ะดราฟตัวนั้น\nhttps://www.facebook.com/%E0%B9%82%E0%B8%95%E0%B9%8A%E0%B8%B0%E0%B8%94%E0%B8%A3%E0%B8%B2%E0%B8%9F%E0%B8%95%E0%B8%B1%E0%B8%A7%E0%B8%99%E0%B8%B1%E0%B9%89%E0%B8%99-239365489759379/\n"}
