{"movie_name": "Sinister‬ เห็นต้องตาย 2", "text": "‪\nหนังเรื่อง Sinister ภาคแรกในปี 2012 ที่ผมจำได้คร่าวๆ คือมันเป็นหนังที่มีเรื่องราวความสยองในรูปแบบที่แปลกแตกต่างจากหนังเรื่องอื่นออกไปค่อนข้างฉีกแนวเลยล่ะ หนังเล่าถึงอาถรรพ์ \"บากูล\" ปิศาจที่ชอบมาลักพาเด็กไปสู่โลกแห่งความตาย มันจะมาพร้อมกับฟิล์มหนังที่เด็กคนไหนดูก็เหมือนโดนสะกดจิตให้ฆ่าคนในครอบครัว ซึ่งความคลาสสิคของมันคือรูปแบบการฆาตกรรมที่ถูกครีเอทขึ้นมาอย่างไม่ซ้ำแบบและสยองสุดๆ พอมันมีภาคสองออกมา คนที่ชอบภาคแรกอย่างผมก็ต้องดูสิครัช จะเหลือเหรอ\n\n\nโดยในภาคนี้จะติดตามคุณแม่ ลูกฝาแฝด ที่ต้องเดินทางไปอยู่อาศัยในชนบทเพราะเนื่องจากหลังจากผ่านเรื่องร้ายๆมา เธออยากให้ครอบครัวได้อยู่ห่างไกลจากเมืองหลวงที่วุ่นวายบ้าง แต่ก็ยังไม่วายดันมาพบว่าในทุ่งนี่ มันมีเครื่องหมายของปีศาจตัวเดิมคอยสิงสถิตอยู่อีกด้วย\n\n\nจากเรื่องย่อผมก็ไม่ได้หวังอะไรกับตัวหนังมากเท่าไหร่ เพราะเรื่องมันก็น่าจะมาแบบเดิมๆ แต่สิ่งที่ผมหวังคือเรื่องของการครีเอทรูปแบบการฆาตกรรม บวกกับความหลอนของหนังที่ในภาคแรกมีจังหวะจะโคนแบบหลอนสุดๆ แต่ในภาคนี้มันหายไปหมดเลย จังหวะหลอนสะดุ้งที่เคยมีในภาคแรกในภาคนี้โผล่มาให้ตกใจแค่ตอนต้นเรื่องนิดเดียว หลังจากนั้นไม่มีเลย หนังพยายามจะหลอนคนดูแต่ก็เหมือนกับทุกอย่างมันออกมาผิดจังหวะไปหมด ทำให้หนังน่าเบื่อและดูไม่สนุก แก๊งค์ผีเด็กออกมาแต่ละครั้งดูเหมือนแก๊งค์สนามเด็กเล่นมากกว่าที่จะเป็นแก๊งค์ผีด้วยซ้ำ\n\n\nในภาคแรกหนังพยายามเล่นกับการค้นหาปริศนาของฟิล์มหนังและการฆาตกรรมที่ผ่านๆ มา แต่ในภาคนี้บทมันอ่อนลงอย่างเห็นได้ชัด หนังเดินเรื่องแบบไม่มีเหตุผลอะไรเลย หนังเล่นถึงปัญหาของสถาบันครอบครัวเป็นเรื่องหลัก แต่ก็ไม่ได้ให้น้ำหนักกับปัญหาครอบครัวเท่าที่ควร มันเลยรู้สึกว่ามันยังดูไม่อินกับการที่เด็กคนหนึ่งจะลุกขึ้นมาฆ่าครอบครัวตัวเองได้ แล้วไอ้เด็กคนที่ก่อเรื่อง ก็ไม่ได้มีมูลเหตุอะไรขนาดถึงขั้นว่าต้องฆ่าพ่อฆ่าแม่ตัวเอง ดูแล้วก็งง\n\n\nรวมๆ แล้วหนังไม่ได้เอาความดีงามจากภาคแรกมาต่อยอดเลยแม้แต่น้อย การเปลี่ยนตัวผู้กำกับและใช้ชุดนักแสดงโนเนมยิ่งทำให้หนังมันดูดร็อปลง แถมความหลอนก็มาน้อยจนแทบไม่มี เรียกได้ว่าผิดหวังจริงๆ\n\nพูดคุยเพิ่มเติมได้นะครับ >>> [Spoil] คลิกเพื่อดูข้อความที่ซ่อนไว้\n"}
