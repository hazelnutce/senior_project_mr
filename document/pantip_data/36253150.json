{"movie_name": "Gladiator Limited 2 Disc Blu-Ray Digibook Edtion (Russian Version)", "text": "เนื่องจากผมเป็นคนที่ชอบการดูหนังเอามากๆทำให้พอมาเรียนต่อที่รัสเซียก็อดไม่ได้ที่จะหาซื้อแผ่นหนังมาดูหรือเก็บสะสมไว้\nและยิ่งบ้าซื้อเข้าไปใหญ่เมื่อแผ่นบลูเรย์ที่นี่ราคาถือว่าถูกกว่าบ้านเราพอสมควร ดังนั้นจึงขอประเดิมกระทู้แรกโดยการ\nเปิดกล่องบลูเรย์ของหนังในตำนานเรื่อง Gladiator เวอร์ชั่นดิจิบุ๊คที่มีขายในรัสเซียเท่านั้น\nจะเป็นยังไงนั้นตามมาดูภาพด้านล่างกันได้เลยครับ\n\n\nนี่คือภาพปกด้านหน้านะครับ ออกแบบดีใช้ได้ เดี๋ยวเรามาชำแหละต่อครับ\n\n\nสิ่งที่แตกต่างจากดิจิบุ๊คของเวอร์ชั่นอินเตอร์ที่ขายทั่วไปคือตัวปกจะสกรีนเป็นภาษารัสเซียล้วน และการที่จะถอดปกออกมานั่นคือการถอดโล่ของตัวเอกออกมานั่นเองครับ (ซึ่งในเวอร์ชั่นอินเตอร์จะไม่ได้เป็นแบบนี้)\n\n\nพอเปิดมาข้างในก็จะเจออาร์ตเวิร์กสวยๆอลังๆพร้อมกับบลูเรย์แผ่นแรกที่มีทั้งหนังเวอร์ชั่นโรงและเวอร์ชั่น extended cut ครับผม\n\n\nและมาถึงกับเนื้อหาภายในคร่าวๆนะครับ โดยส่วนตัวแล้วมีเนื้อหาค่อนข้างเยอะแต่ยังออกแบบมาไม่สวยเท่าเวอร์ชั่นอินเตอร์นะครับ\n\n\nหน้าสุดท้ายของดิจิบุ๊คก็จะเป็นอาร์ตเวิร์กสวยๆเช่นเดิมพร้อมกับแผ่นที่สองซึ่งรวบรวมเบื้องหลังต่างๆเอาไว้\n\nสรุป\nGladiator Limited 2 Disc Blu-Ray Digibook Edtion (Russian Version) ถือว่าทำตัวแพคเกจออกมาสวยและค่อนข้างเป็นที่น่าพอใจเลยทีเดียว แม้ข้างในจะออกแบบมาสู้เวอร์ชั่นอินเตอร์ไม่ได้ และการเย็บเล่มของดิจิบุ๊คจะดูไม่ค่อยแข็งแรงนัก แต่หากเทียบกับราคาถือว่าคุ้มมากครับ โดยสนนราคาอยู่ที่ราวๆ 699-799 บาทเท่านั้น ตัวหนังมาพร้อมกับ Special Features ที่ถือว่าเยอะพอสมควร และระบบเสียงที่เป็นมาตรฐานของบลูเรย์ในเสียงภาษาอังกฤษอย่าง DTS-HD Master Audio 5.1 และแน่นอนว่าเรื่องนี้มีทั้งซับและเสียงไทยในระบบ DTS 5.1 เรียกว่าคุณภาพแผ่นนี้คุ้มค่าเกินราคามากแถมตอนนี้ในรัสเซียยังขาดตลาดไปอย่างรวดเร็วด้วยครับ\n\nขอบคุณทุกๆท่านที่เข้ามาอ่านกันด้วยนะครับ สำหรับครั้งหน้าจะมารีวิวแผ่นบลูเรย์เรื่องอะไรนั้นรอชมกันได้เร็วๆนี้นะครับ\n"}
