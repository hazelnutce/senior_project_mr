{"movie_name": "Le passé (The Past)", "text": "หลังจากประสบความสำเร็จสุดๆกับ A Separation พี่ Asghar Farhadi เขากลับมาอีกแล้วครับกับ The Past\n\nแต่ครั้งนี้มาแปลก หนังเรื่องนี้พูดภาษาฝรั่งเศสและถ่ายทำในปารีสทั้งเรื่อง แต่ทั้งนี้ทั้งนั้น หนังเรื่องนี้ยังคงเข้มขั้นไม่ต่างจาก A Separation\n\n\n\nเรื่องย่อ\n\nเรื่องนี้เกี่ยวกับอาเหม็ดที่กลับมาที่ปารีส หลังจาก4ปีที่แยกกันอยู่กับมารีเพื่อดำเนินเรื่องการหย่า\n\nแต่นอกจากนี้แล้ว ยังต้องมาสะสางปัญหาระหว่างแม่กับลูกอีกด้วย\n\n\nความเห็นส่วนตัว\n\n- ดูเสร็จแล้วต้องบอกว่า \"เฮ้ย นี่มันชีวิตจริงชัดๆ\" เป็นปัญหาที่เกิดขึ้นได้กับคนทั่วไป ไม่ว่าจะเป็นการConflictกันระหว่างแม่/พ่อ-ลูกเอย การหย่าร้างเอย\n  รวมไปถึงการโกหก ความอึดอัดใจกันในครอบครัว ผมว่าหลายๆคนน่าจะเคยเจอเหตุการณ์อะไรประมาณนี้\n\n- การแสดงทำออกมาได้สมจริงมากๆ ไม่ว่าจะเป็นการมอง การทิ้งช่วง ไม่ว่าจะตัวละครหลักหรือเด็กๆ โดยเฉพาะเด็กผู้ชายตัวเล็กๆ(จำชื่อไม่ได้) อนาคตใกลแน่ๆ\n\n- ชอบในส่วนของภาพมากครับ ดูสวย ดูเรียบง่าย แต่แสดงออกถึงชีวิตคนชนชั้นกลางในปารีสจริงๆ ปารีสไม่ได้=หรูหราเสมอไป\n   น่าจะเป็น1ในไม่กี่เรื่องที่ถ่ายทำในปารีส แต่ไม่เห็นหอไอเฟลหรือช็อมเอลิเซ่เลย\n\n- ผมคิดว่าหนังพยายามสื่อออกมาตามชื่อ The Past คือหลายๆตัวละครพยายามจะลบอดีตในใจออกไปและพยายามอยู่กับปัจจุบัน\n  แต่สุดท้ายก็ตัดมันออก ไปจากใจไม่ได้ ทำได้แค่เก็บมันไว้และอยู่กับมันต่อไป\n\n- ชอบตอนจบมากกว่าA Separation(ขอเปรียบเทียบนิดนึง) ดูโรแมนติคแบบบอกไม่ถูก\n\n- หนังไม่มีดนตรีเลยสักแอะเดียวจนกระทั่งตอบจบ บางคนอาจจะไม่ชอบ แต่ด้วยความที่บทมันชวนให้ตามมากๆ ผมเชื่อว่าคนดูหนังทั่วไปก็ดูได้\n  เป็นหนังเมืองคานส์ที่ดูแล้วไม่ปวดหัว ไม่ได้มีอะไรให้ตีความอะไรลึกซึ้ง หนังเล่าเรื่องตรงไปตรงมา ค่อยๆเปิดมาทีละปม A B C D ปกติ\n"}
