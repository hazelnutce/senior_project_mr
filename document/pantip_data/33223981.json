{"movie_name": "Kingsman: The Secret Service", "text": "Kingsman: The Secret Service\nกำกับโดย Matthew Vaughn\nฉาย 12 กุมภาพันธ์ 2558\n\nภาพยนตร์เรื่องนี้เกี่ยวกับ\nทีมสายลับชาวอังกฤษ ที่กำลังสืบเรื่องราวหนึ่งอยู่ ต้องการที่จะปั้นสายลับหน้าใหม่ โดย Harry Hart (Colin Firth) ได้ชักจูงพ่อหนุ่มสุดเกรียนคนหนึ่งให้มาฝึกเพื่อรับตำแหน่ง Kingsman คนต่อไป ก็คือหนุ่ม Eggsy (Taron Egerton) ที่ต้องฝ่าด่านสุดโหดเพื่อที่จะได้เป็นสายลับ ในขณะเดียวกันที่สายลับชาว Kingsman จะต้องเผชิญหน้ากับนักเลงสุดเกรียนอีกหนึ่งคนคือ Valentine (Samuel L. Jackson) ที่กำลังก่อการใหญ่หลวง\n\nสั้น ๆ เลยดีกว่า\nหนังเรื่องนี้เลยแบ่งเป็นสองส่วนใหญ่ ๆ คือการฝ่าด่านเป็นสายลับของ Eggsy กับการไฝว้กันระหว่าง Harry Hart และ Valentine แต่เผอิ๊ญ บุคลิกของตัวละครหลักทั้งหลายดันเป็นมนุษย์สุดเกรียนแตก กวนทีน ตลกร้าย บ้าบอ ติ๊งต๊อง ทำให้กลายเป็นความสนุกสนานครื้นเครง ในขณะเดียวกันก็ยังคงความเป็นหนังแอคชั่นบู๊แหลก ต่อยตียิงหัวแทงไส้ไหลสุดมันส์ ไฮไลต์เด็ดอยู่ที่ฉากแอคชั่น long take ของ Colin Firth ที่เราคุ้นหน้ากันดีจากหนังเครียด ๆ ทั้งหลายหรือหนังรักมุ้งมิ้งในบางที การที่ได้เห็นเขาสลัดคราบกษัตริย์อังกฤษมาสวมสูทถือปืนนับเป็นความแปลกตาอย่างยิ่ง แล้วสไตล์ของผู้กำกับ Matthew Vaughn ที่เนรมิตฉากบู๊ได้โคตรโหดแล้วรวดเร็วมองไม่ทัน เป็นความตื่นตาตื่นใจที่สุด\nและไฮไลต์เด็ดคือความโคตรกวนทีนของแต่ละเรื่องราว แม้กระทั่งการนั่งคุยกันของคนสองสามคนก็ทำให้สนุกสนานครื้นเครงได้ เพราะลุคของแต่ละตัวละคนมันช่างชัดเจน คนจะเท่มันก็เท่ คนจะกวนมันก็กวน ฉากที่น่าจะเศร้าสร้อยหม่นหมองกลับทำออกมาให้ฮาท้องแข็งได้ เป็นประสบการณ์แปลกใหม่มาก ๆ\n\nเลยนับได้ว่าเป็นมิติใหม่ของหนังสายลับ ที่อยากให้ทุกคนไปดูกัน ค่อนข้างรับประกันความมัน กวนทีน และสนุกอย่างแรง\n\nส่วนตัวให้ 4.5/5 เพราะสนุกมาก 5555  ดูแล้วบันเทิงสุด ๆ กระแสตอบรับจากรอบสื่อเมื่อคืนก็ออกมาในแนวทางเดียวกัน แต่ยังไม่เห็นกระทู้ในพันทิป เลยมาบออกเล่าเสียหน่อย\n\nไปดูหนังกัน !\n\n"}
