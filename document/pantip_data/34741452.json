{"movie_name": "13 hours: the secret soldiers of benghazi", "text": "[Mini-Review] 13 Hours: The Secret Soldiers of Benghazi 13 ชม. วีรบุรุษลับแห่งเบนกาซี (ไม่สปอยเนื้อหาสำคัญ)\n.\nภาพยนตร์สร้างจากเรื่องจริง เรื่องราวของพลทหาร 6 นาย ที่พยายามต่อสู้เพื่อปกป้องรักษาชีวิตของเจ้าหน้าที่ประจำสถานทูตอเมริกัน ในเบนกาซี ประเทศลิเบีย ในปี 2012 อันเนื่องมาจากการครบรอบ 11 ปี จากการโจมตีของผู้ก่อการร้ายในช่วงเหตุการณ์วินาศกรรม 11 กันยายน 2001 โดยไร้ซึ่งที่พึ่งและกองกำลังสนับสนุน ผลงานการกำกับภาพยนตร์เรื่องล่าสุดของ Michael Bay แน่นอนว่าเครื่องหมายทางการค้าของผู้กำกับรายนี้คงหนีไม่พ้นฉากระเบิดภูเขาเผากระท่อม ซึ่งผู้ชมจะไม่ผิดหวังจากหนังเรื่องนี้แน่นอน ตัวหนังสามารถถ่ายทอดความรุนแรงจากความขัดแย้งและอาวุธสงครามได้อย่างยอดเยี่ยม หนังค่อยๆปูมเรื่องราวชีวิตของทหารแต่ละนายและบอกเล่าสถานการณ์ตามลำดับความตึงเครียดไปตลอดทั้งเรื่อง แม้เรื่องราวชีวิตของเหล่าพลทหารอาจไม่เข้มข้นนักแต่การถ่ายทอดเรื่องราวที่เกิดขึ้นของสงครามกลางเมืองกลับทำได้ดีเยี่ยม การพึ่งพาอาศัย ยุทธวิธี และการหลั่งเลือดของเหล่าพี่น้องนักรบถูกบอกเล่าอย่างเข้มข้นท่ามกลางความสิ้นหวัง กระนั้นแล้วหนังยังกล้าบอกเล่าความล้มเหลวในระบบการสั่งการทางทหาร และความรุนแรงของประเทศในแถบตะวันออกกลางได้เข้มข้นและชวนหดหู่เป็นที่สุด\n.\nMy Score : 8.0/10\n\n"}
