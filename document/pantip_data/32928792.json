{"movie_name": "Horns", "text": "รีวิวหนังใหม่ประจำสัปดาห์ Horns : คนมีเขา เงามัจจุราช (ไม่สปอยเนื้อหาสำคัญ)\n.\nการกลับมาอีกครั้งของพ่อมดน้อยแฮร์รี่ พอตเตอร์ Daniel Radcliffe ในภาพยนตร์ดราม่าสยองขวัญ Horns เรื่องราวของหนุ่มผู้โชคร้ายที่ตื่นขึ้นมา กลับพบว่าแฟนสาวของตนตาย และเขากลายเป็นผู้ต้องหาที่ฆ่าแฟนของตัวเอง มิหนำซ้ำเขายังได้พลังประหลาดหรือเป็นคำสาปก็ไม่อาจรู้ได้\n.\n.\nงานนี้ได้ Alexandre Aja ผู้กำกับหนังสุดคัลท์ สยองขวัญแต่เปี่ยมไปด้วยคุณภาพอย่าง The Hills Have Eyes, P2 และ Haute tension เรื่องราวภายในหนังมีความผสมผสานทั้งโรแมนติก ดราม่า ระทึกขวัญ และสยองขวัญกันในตัวของมันเอง หนังหยิบเรื่องราวของตัวละครที่ต้องพบกับเหตุการณ์และความสามารถสุดประหลาด มาถ่ายทอดพร้อมกับประเด็นการเหยียดศาสนาและทัศนคติของความรัก ซึ่งผสมผสานและนำเสนอไปพร้อมกับการสืบสวนหาตัวคนร้ายของตัวละครหลัง Daniel Radcliffe สามารถบอกกล่าวเรื่องราวนี้ได้อย่างดีเยี่ยม ความตระหนก เศร้า และคลั่งแค้นที่เขาสัมผัสสามารถถ่ายทอดออกมาและสลัดคราบพ่อมดน้อยออกไปได้เลยทีเดียว\n.\n.\nแม้โทนของหนังจะเล่นกับหลากหลายประเด็นและหลากอารมณ์ ซึ่งอาจทำให้บางจุดไม่สามารถเรียกอารมณ์ร่วมของผู้ชมได้มากนัก แต่เมื่อได้บทบาทการแสดงของตัวละครหลักก็กลับสร้างความน่าติดตามและกลบจุดด้อยนี้ลงไปได้พอสมควร ส่วนที่อันตรายที่สุดภายในหนังเห็นทีจะเป็นการนำเสนอเรื่องราวในช่วงแรกที่ทำเอาผู้ชมเหวอไปพร้อมๆกับตัวละครหลัก ฉากใช้ความรุนแรง เซ็กส์ และยาเสพติดอบอวลอยู่ในหนังตลอดทั้งเรื่อง ซึ่งไม่เหมาะกับการพาน้องๆหนูๆไปรับชมแน่นอนครับ\n.\nIMDb Score 01/12/14 from 19122 users : 6.6/10\n.\nMy Score : 7.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังครับ\n"}
