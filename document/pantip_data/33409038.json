{"movie_name": "The Way He Looks", "text": "THE WAY HE LOOKS มองเห็นรัก\n\n1) จริงๆชื่อหนังก็บอกใบ้นิดๆ ว่า \" เดอะ เวย์ ฮี ลุก\" อะไรลุกก็อันนั้นแหละ อ้าวไม่ใช่ เป็นเรื่องเกี่ยวกับหนุ่มตาบอด กับเพื่อนหนุ่มตาใสแจ๋วชวนฝัน ดูแล้วน่าจะมี some thing อะไรกัน  ยอมรับว่าโรแมนติกโอเคเลย\n\n2) ชอบการเล่าเรื่อง แม้จะดูง่ายๆ เล่าแบบเรื่อยๆไม่ซับซ้อน แต่ก็เพลิน ชวนให้ติดตามและแอบลุ้นเล็กๆ (แม้จะเดาตอนต่อออก แต่ก็อยากติดตามต่ออยู่ดี)\n\n3) ใครที่คาดหวังฉากซัมติง... ก็ไม่ถึงขั้นมี แต่ชวนให้จินตนาการบรรเจิดดี มีโชว์ซิกแพ็ค โชว์ bottom ฉากอาบน้ำ อะไรบ้างพอจิ้นไปโน่น\n\n4) ชอบมากๆอีกเรื่อง คือการสื่อสารด้วยภาษากาย แค่ฉากจับมือง่ายๆ แต่แสดงออกได้ลึกซึ้งเซอร์ไพรส์ได้ไงไม่รู้\n\n5) ชอบที่สอดแทรกสาระประเด็นการใช้ชีวิตได้อย่างลงตัว ไม่ยัดเยียดจนเอียน\n\n6) ดารา เล่นดีนะ ดูเพลินดี ยิ่งคู่เพื่อน แบบว่าสป๊ากกันตั้งแต่ต้นเรื่อง (ผิดกับนางซินกับเจ้าชาย ดูยังไงก็ไม่อินเท่าไหร่)\n\n7) ถ้าเทียบกับ \"รักแห่งสยาม\" อันนั้นอาจจะเข้มข้นและมันส์กว่า แต่เรื่องนี้ก็ละเมียด และลึกซึ้งไปอีกแบบ ประทับใจไม่แพ้กันเลย\n\n8) แซวหนัง...ตอนแรกแปลกใจเห็นคนตาบอดซ้อนท้ายจักรยานได้ไง แต่หนังไม่หยุดแค่นั้น สงสัยจังว่าทำได้จริงๆเหรอเนี่ย เก่งมาก\n\n9) สรรสาระ..บางครั้งการมีที่ปรึกษาชีวิต แทนที่จะคิดไปเองไปเรื่อย คิดว่าตัวเองเก่งพอจะเอาอยู่ แต่จริงๆแล้วเอาไม่อยู่ ไปสร้างความขัดแย้งไปทั่ว การมีที่ปรึกษาก็ยังช่วยตีกรอบและขีดเส้นความพอดี และมุมมองใหม่ๆไม่ใช่คิดไปเองอย่างเดียว\n\n10) สรุป ดูได้ทุกเพศทุกวัยนะ แม้หน้าหนังเหมือนจะเป็นหนังเฉพาะกลุ่มไปนิดก็เถอะ แต่ดูจบก็รู้สึกดีใจกับความรักที่ไม่จำกัดรูปแบบไปด้วยคน\n\n[Spoil] คลิกเพื่อดูข้อความที่ซ่อนไว้\n\n\n\n\n\n\nแก้ไขข้อความเมื่อ 15 เมษายน 2558 เวลา 14:30 น."}
