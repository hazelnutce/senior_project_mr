{"movie_name": "Pacific Rim สงครามอสูรเหล็ก", "text": "เพิ่งดู 3D มาสดๆ ร้อนๆ ขอบอกว่า นี่เป็นหนังหุ่นเหล็กที่ดีที่สุดเท่าที่เคยดูมา\n\nผมเคยปันดินน้ำมันเป็นหุ่นยนต์ ทำเครื่องยนต์กลไก แล้วทุบดินน้ำมันเป็นแผ่นบางๆ หุ้มเป็นเกราะ\nเอามาสู้กับดินน้ำมันสัตว์ประหลาด ดึงหุ่นให้แขนขาขาดให้เห็นเครื่องยนต์ภายใน\n\nไม่นึกว่าผู้กินกับจะรู้ใจผมว่าอยากเห็นอะไรในหนัง\nซึ่งที่ผมจะบอกต่อไปนี้ไม่ถือว่าสปอยล์ เพราะเป็นแค่รายละเอียดเล็กๆ น้อยๆ ที่ผู้กินกับควรใส่ใจคนดูที่ชอบแนวนี้\n\nเช่น อยากเห็นสภาพหุ่นที่ผ่านการใช้งาน มีรอยถลอก รอยบุบ ชิ้นส่วนบางชิ้นหลุดหายไป ก็ได้เห็น\nอยากเห็นหุ่นเสียหาย ห้องบังคับพัง แขนขาด ขาขาด จนชิ้นส่วนเครื่องในสายไฟโผล่ออกมา หรือหุ่นล้ม ก็ได้เห็น\nอยากเห็นหมัดจรวด ดาบ ปืน ก็ได้เห็น\nอยากเห็นฉากต่อสู้ของหุ่นกับคนบังคับและสัตว์ประหลาดแบบแทบทั้งเรื่อง บทพูดพอประมาณไม่ต้องมาก ก็ได้เห็น\nและอีกหลายฉากที่เห็นแล้วนึกในใจว่า เฮ้ย เจ๋งว่ะ ต้องงี้สิ\n\nมีเรื่องเดียวที่อยากเห็นแต่ไม่ได้เห็น คือการบังคับหุ่นแบบคนขับนั่งในห้องแบบนักบินและต้องติดแอร์ด้วยนะ หุหุ\nแต่หนังก็อธิบายให้เราเข้าใจถึงความจำเป็นที่ต้องบังคับสองคนขึ้นไปและต้องขยับท่าทางด้วย\nเพราะเทคโนโลยี่หุ่นดัดแปลงมาจากอวัยวะจักรกลเทียมที่ต้องบังคับด้วยสมอง\nและการจะขยับชิ้นส่วนแขนขาขนาดมหึมาต้องใช้แรงและพลังงานสมองอย่างมาก จึงต้องมีคนมาช่วย\nจะมั่วมานั่งกดปุ่มเหยียบคันเร่งหรือคันบังคับคงขยับไม่ทันการณ์แน่\nการเคลื่อนไหวก็ช้าสมจริงในระดับหุ่นยักษ์\n\nไม่อยากเอาไปเทียบกับ Transformers เท่าไหร่ เพราะเป็นหุ่นต่างดาวไม่ใช่หุ่นบังคับ\nเพราะรายละเอียดมันคนละแบบกัน หนังก็ดีไปคนละแบบ\nใน Transformer เราได้เห็นแซมขึ้นไปยืนบนไหล่ Optimus Prime\nแต่ถ้ามาอยู่ใน Pacific Rim คงได้เห็น Optimus ยืนบนไหล่หุ่นเยเกอร์\n\nอ้อ! หนังจบอย่ารีบลุก ให้นั่งดูเครดิตพร้อม CG หุ่นยนต์และสัตว์ประหลาดสวยๆ ไปก่อน\nแป๊ปเดียวไม่เกิน 3 นาทีจะมีฉากลับให้ดู แล้วถึงจะขึ้นเครดิตจบจริงๆ ที่เป็นตัวหนังสือเลื่อนขึ้นบนพื้นดำ\n\nสรุปว่าเป็นหนังที่ดูสนุก แอคชั่นจัดเต็ม ไม่มีช่วงไหนน่าเบื่อ เป็นหนังยาว 2 ชั่วโมงที่ดูเหมือนไม่ยาวเลย\n\nเป็นหนึ่งในหนังในดวงใจ\nถ้ามี 10 คะแนนจะให้เต็ม 10\nมี 5 ดาวก็ให้เต็ม 5\n\nแก้ไขข้อความเมื่อ 12 กรกฎาคม 2556 เวลา 21:58 น."}
