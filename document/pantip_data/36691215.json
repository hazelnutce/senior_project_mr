{"movie_name": "Dunkirk", "text": "Dunkirk ผลงานกำกับและเขียนบทของ Christopher Nolan เล่าเรื่องราวโดยอิงเหตุการณ์จริงสมัยสงครามโลกครั้งที่ 2 ในปี ค.ศ. 1940 ที่ซึ่งทหารอังกฤษกว่าสี่แสนคน ถูกกองทัพนาซีรุกไล่มาจนมุมที่ชายหาดเมือง Dunkirk ประเทศฝรั่งเศส\n\nรัฐบาลอังกฤษจึงเกณฑ์อาสาสมัครพลเรือนนำเรือข้ามฝากจากเกาะอังกฤษด้วยระยะทางเกือบร้อยกิโลเมตรเพื่อมารับทหารอังกฤษเหล่านี้กลับบ้านของพวกเขา\n\n\nDunkirk แบ่งเล่าเรื่องราวเป็น 3 ส่วน โดยตัดสลับกันไปมาแบบไม่เรียงลำดับเวลา ซึ่งทั้ง 3 เรื่องประกอบด้วย\n\n\n\n            1. The Mole เป็นการตามติดการเอาชีวิตรอดของ Tommy (Fionn Whitehead) พลทหารอังกฤษ ซึ่งส่วนนี้เล่าเรื่องราวโดยกินเวลาประมาณ 1 สัปดาห์\n\n            2. The Sea เป็นการตามติดภารกิจการช่วยเหลือคนของเรือพลเรือนของ Dawson (Mark Rylance) พร้อมกับลูกชายและเพื่อนของเขา ซึ่งส่วนนี้เล่าเรื่องราวโดยกินเวลาประมาณ 1 วัน\n\n            3. The Air เป็นการตามติดภารกิจของฝูงบินขับไล่ของอังกฤษจำนวน 3 ลำ ที่เดินทางไปช่วยคุ้มกันการอพยพที่ Dunkirk ซึ่งส่วนนี้เล่าเรื่องราวโดยกินเวลาประมาณ 1 ชั่วโมง\n\n\nแก้ไขข้อความเมื่อ 24 กรกฎาคม เวลา 01:02 น."}
