{"movie_name": "แคท อ่ะ แว้บ! #แบบว่ารักอ่ะ", "text": "มีโอกาสได้ไปดูแคทอ่ะแว้บเมื่อวันเสาร์ที่ผ่านมา ที่เซ็นทรัลลาดพร้าว รอบ 21:50 น.\nสำหรับเรา อ่านหลายกระทู้รีวิวหนังเรื่องนี้พอสมควร ก็คิดว่าต้องสนุกมากแน่ๆ ก็เลยชวนแฟนไป\n\n\n\nส่วนตัวเป็นคนชอบหนังแนวนี้อยู่แล้วก็เลยคิดว่าต้องโดนแน่ๆ\nเริ่มเรื่องที่นางเอกเล่นไลน์กับเพื่อนแล้วขึ้นมอไซต์ผิด ตอนนี้คนในโรงก็ฮานะ (แฟนเราก็ขำ) แต่เราเฉยๆ มาก สงสัยเราไม่เส้นตื้น\nก็ดูไปเรื่อยๆ นางเอกก็แอบชอบพระเอกจ้า ใกล้ชิดกันจ้า ได้ทำงานร่วมกัน ได้แมว yakuza มาแสดงโฆษณา แมวหาย หาแมว [Spoil] คลิกเพื่อดูข้อความที่ซ่อนไว้\n\nและจบไปอย่างดื้อๆ แล้วก็เป็นเบื้องหลังกองถ่ายครับ\nเป็นคนชอบแมว แต่เฉยๆ กับจอนนี่ นางก็น่ารักดีนะ สรุปเรื่องนี้เราเฉยๆ มาก มียิ้มนิดหน่อย สรุปออกมาจากโรงเรากับแฟนก็คุยกันว่าไม่สนุก (เห็นหัวเราะนึกว่าสนุก ชิ) สรุปค่อนข้างผิดหวัง แต่เห็นว่าในบอร์ดบอกว่าหนังน่ารักดี มันก็น่ารัก เพียงแต่เราคงไม่น่ารักพอให้เรากลับไปดูอีก หรือซื้อแผ่น จบแล้วจบเลย ไม่อินอะครับ\n\nเอาไป 4/10 คะแนน\n\n(รีวิวตามความคิดตัวเองนะครับ คนชอบก็อาจจะชอบนะ)\n"}
