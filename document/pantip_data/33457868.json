{"movie_name": "Furious 7", "text": "ออกตัวก่อนว่าไม่ได้เป็นแฟน FF มาตั้งแต่ต้น เพิ่งเริ่มดูตอน Fast Five ก็ว่าสนุกดี ก็เลยดูต่อมาเรื่อยๆ มาถึง Furious 7 ที่คนไทยเกือบจะไม่ได้ดูเพราะดราม่าทั้งหลาย จุดพีคที่สร้างกระแสของเรื่องมีหลายอย่างทั้ง\n- เป็น Last Ride ของ Paul Walker\n- จา พนม Go Hollywood\n- เสี่ยงเจียงทำพิษเกือบอดฉาย\n\nเลยทำให้ FF7 กลายเป็นหนังกระแสแรงสุดๆในวันเปิดตัวเมื่อวาน ขนาด จขกท. ไปดู SF MBK ที่ปกติค่อนข้างผีหลอก คนยังล้นออกมานอกแถว ในโรงคนนั่งเต็มถึงแถวหน้าสุด (สงสัยกลัวศาลเปลี่ยนใจแบนอีกรอบ แล้วอดดู) โชคดีที่จองไปก่อนเลยไม่ต้องรอคิวนาน\n\nในส่วนของหนังก็ถือว่าดีเกินคาด เพราะปกติก็ไม่ได้คาดหวังอะไรกับหนังตระกูล Fast เอาจริงๆเนื้อหาของหนังมันไม่มีอะไรมาก นอกจากฉากรถซิ่ง รถสวย ชะนีเอ็กซ์ ล้างแค้นกันไปมา แต่ฉาก Car chase action แต่ละอันมันให้ความรู้สึก เว่อร์วังอลังการ แบบคิดได้ไงอ่ะ ถอยรถลงจากเครื่องบินงี้ หรือ รถบินข้ามตึก ไรงี้ (คือเราไม่พูดถึงความเป็นไปได้นะ แต่มันเท่ห์จริงๆ) คือหนัง 140 นาทีนะ แต่รู้สึกแป๊ปเดียวเอง มันตื้นเต้นตลอด\n\nในส่วนของนักแสดง เหล่าตัวนำนี่ปกตินะ คือตาม Standard แต่ที่ชอบคือ Roman ขโมยซีนตลอดๆ และที่สำคัญ พี่จาของเรา บทเด่นใช่ย่อย เรียกว่าประกบ Paul Walker เลยนะ ชื่อนี่ขึ้นมาตอนต้นเรื่องเลย มิใช่ตัวประกอบไก่กา แถมฉากบู๊ก็ให้อารมณ์ต้มยำกุ้งนิดๆ ได้กลิ่นอายความเป็นไทยดี ออกจะน่าภูมิใจนะ ส่วนตัวร้ายภาคนี้ Jason Statham คือนางมาแบบนินจา เดี๋ยวผลุบเดี๋ยวโผล่ แต่ส่วนตัวแอบรู้สึกว่าบทนี้มันลอยๆและไม่กลืนกับเรื่องเท่าไหร่ คล้ายๆดูนางเล่น Transporter หรือ Crank มิใช่ Fast\n\nนอกจากความมันส์แบบสุดติ่งกระดิ่งแมวแล้ว ตอนจบนี่ยกระดับหนังเรื่องนี้ขึ้นไปมากกว่าหนัง action รถซิ่ง เบๆ กลายเป็น Fast & Furious Version Paul Walker Memories Tribute มากๆ สาวๆน้ำตาคลอกันเต็มอ่ะ #จขกทนี่ร้องไห้เลย\n\nสรุป\nA MUST สำหรับ แฟน Fast, แฟน Paul Walker\nแนะนำ สำหรับ คอหนัง action รถซิ่ง, สาย Hollywood, สาย Mass\nไม่แนะนำ สำหรับ พวกคิดมาก realistic เกินไป ไม่ชอบ Action วินาศสันตะโร\n\n\n\nเพิ่งรีวิวหนังครั้งแรกใน Pantip ผิดพลาดอย่างไรขออภัยด้วยค่ะ\nติดตามรีวิวเรื่องอื่นๆได้ที่ https://www.facebook.com/Penguinreview\n"}
