{"movie_name": "Annabelle: creation", "text": "[ Annabelle: Creation (2017) ]\nหลอน สะดุ้ง! มีแอบฮา แต่พล๊อตเรื่องดูคุ้นๆนะ^^\nช่วงนี้หายกับการรีวิวไปนานเลย.. เพราะติดช่วงรับน้องก็เลยไม่ได้มีโอกาสไปดูหนังสักเท่าไหร่นัก ในที่สุดเมื่อคืนก็ได้มีโอกาสไปดูมาตอนรอบเที่ยงคืน กระแสมาแรงมากสำหรับเรื่องนี้ คนแน่นไปเกือบแถวหน้าสุดเหลือประมาณ3แถวหน้าเอง ยอมใจคนนั่งหน้าจริงๆ เงยไปดิ ฮ่าๆ\n\nเนื้อเรื่องดำเนินไปอย่างรวดเร็ว เข้าใจง่าย ไม่ซับซ้อน ไม่จำเป็นต้องดูภาคก่อนๆมาก็เข้าใจได้ครับ มีของให้เล่นเยอะพอสมควร ทั้งบันได โรงนา หุ่นไล่กา ห้องของบี(อนาเบล) ช่องขนส่งของ ทำให้ดูมีอะไรน่าสนใจ น่าติดตามตลอดเวลา ตื่นเต้นทุกวินาทีจริงๆ\n\nชอบตรงที่ในเรื่องก็มีแอบแฝงใส่มุขฮาๆ ทำให้หัวเราะ อมยิ้มไปตามๆกัน ทำให้มีช่วงพักผ่อนหย่อนใจกันบ้าง ก็เป็นสีสันในหนังผีของเรื่องนี้ไปเลย น่ารักอะ ฮ่าๆ\n\nส่วนตัวผมว่าเรื่องนี้ทำออกมาได้ดีเลยนะ แต่ที่ทำให้ผมกลัวผมตกใจก็ด้วยเสียงเนี่ยละครับ ดังเวอร์วังอลังการมาก หูแทบแตก ส่วนใหญ่ที่ทำให้ผมตกใจก็พวก Jump scare เนี่ยละครับ แต่ก็ไม่ได้ทำออกมาน่าเกลียดเหมือนบางเรื่อง ซึ่งเรื่องนี้ทำออกมาได้ค่อนข้างลงตัว และบิ๊วอารมณ์ได้พอสมควร ไม่ใช่เอะอะตุ้งแช่ๆ แต่เขามีการไล่ลำดับพาอารมณ์คนดูไปให้รับพลังงานถึงความหลอนอย่างมีชั้นเชิง เยี่ยมๆ ชื่นชมๆ\n\nแต่ที่ไม่ชอบเลยคือปมจุดสำคัญของเรื่อง มันไปคับคล้ายคับคลากับเรื่อง \"Insidious\" ทำให้รู้สึกแบบว่า \"เอาอีกแล้วหรอ!\" ก็นะผีฝรั่งก็ไม่ค่อยมีไรมาก ก็ปมเดิมๆ ไม่ได้แปลกไรใหม่ ทำให้ผิดหวังเล็กน้อยพอสมควร\n\nสรุปเรื่องนี้ทำออกมาได้ครบรสสำหรับหนังผีเกรดA ทั้งน่ากลัว ตื่นเต้น ตกใจ หลอน สนุก หัวเราะ และมีปมให้สงสัยและน่าติดตามตลอดเวลา\nสำหรับใครที่คิดจะไปดูเรื่องนี้ผมแนะนำราคาเต็มเลยครับ คุ้มค่ากับเงินในกระเป๋าของคุณแน่นอน รีบๆไปดูนะครับก่อนที่คุณจะโดนสปอยล์เอานะ อิอิ^^\n\n*** มี End Credit 2อัน ให้รอจนวินาทีสุดท้ายเลยนะครับ อย่ารีบลุกกันเน้อออ.. ***\n\n[ คะแนนความสด 7.5/10 ]\n\nติดตามและเป็นกำลังใจให้พวกเราได้ที่ https://www.facebook.com/NungsodMovies/\n\nแก้ไขข้อความเมื่อ 11 สิงหาคม เวลา 15:50 น."}
