{"movie_name": "ฟรีแลนซ์ ห้ามป่วย..ห้ามพัก..ห้ามรักหมอ", "text": "ก่อนไปดูได้ยินกระแสทั้งบวกทั้งลบเกี่ยวกับหนังเรื่องนี้พอสมควร บ้างก็ว่าตัวอย่างหนังหลอกคนดู  บ้างก็ว่าอินดี้ไป\n\nผิดคาดมาก พอไปดูแล้วกลับชอบ รู้สึกว่าหนังเรื่องนี้ตลก และดูเพลิน\n\nสิ่งที่ชอบ\n\nชอบบทที่ให้เราเห็นถึงความคิดของคนบ้างาน ชอบที่ได้ยินเสียงความคิดของยุ่น\nชอบเพลงประกอบที่ใช้ประกอบอย่างลงตัว ไม่มีมิวสิควีดีโอกลางเรื่อง\nมุกตลกก็ฮาโดยไม่ล้น มีความเป็นธรรมชาติ ไม่มีตัวละครแบบ Stereotype ทุกคนดูเป็นมนุษย์ไม่ใช่ตัวตลกล้อเลียน\nซันนี่แสดงได้ดีมาก คนอื่นก็แสดงดีพอสมควร\n\nสิ่งที่ไม่ชอบ\n\nมุมกล้อง เวียนหัวมาก เวลาคุยกันสองคนแล้วก็ซูมหน้าคนนึง ซูมออก แพนกล้อง ซูมเข้า เป็นแบบนี้เยอะมาก ทำให้สมาธิหลุดจากการดูหนัง ทำให้ไม่อินกะหนัง\nการ Close up รู้ค่ะว่าดาราหน้าตาดี แต่จะซูมเยอะไปไหน อึดอัดเป็นที่สุด\nการโปรโมทหนัง รู้สึกเข้าใจได้ว่าทำไมหลายๆคนรู้สึกว่าโดนหลอก รู้สึกว่า GTH ไม่จริงใจในการโปรโมท คือหนังเรื่องนี้ดีในตัวมันเองอยู่แล้วไม่เข้าใจว่าทำไมต้องเคลือบน้ำตาลให้ดูทานง่ายกะ Mass คือ โดนด่าปล่าวๆ ข้อเสียนี่เป็นข้อเสียที่หลีกเลี่ยงได้ไม่ยากเลยถ้าค่ายอยากจะทำจริงๆ\n\nสรุป\nหนังเรื่องนี้ก็ยังคงรักษามาตรฐาน GTH ได้อยู่ 2 ใน 3\nคือ Slogan ของ GTH คือ สดใหม่ -คุณภาพ-จริงใจ สองอย่างแรกเนี่ยใช่ แต่ความจริงใจนี่ GTH ควรกลับไปทบทวนตัวเอง\n\n"}
