{"movie_name": "Atomic Blonde", "text": "Atomic Blonde (ไม่สปอยล์เนื้อหาสำคัญ)\n.\nหลังจากเจ้าหน้าที่หน่วยข่าวกรองอังกฤษ Lorraine Broughton (Charlize Theron) ถูกส่งตัวไปทำภารกิจที่เยอรมันในช่วงที่กำแพงเบอร์ลินกำลังจะล่มสลายในปี 1989 เธอต้องร่วมมือกับ David Percival (James McAvoy) สายลับอีกคนที่ประจำการในพื้นที่เพื่อสืบหาว่าใครอยู่เบื้องหลังการสังหารหนึ่งในสายลับ MI6 กำกับภาพยนตร์โดย David Leitch (John Wick (2014))\n.\nภาพยนตร์สร้างจากนิยายภาพในชื่อ \"The Coldest City\" ผลงานการเขียนของ Antony Johnston และ Sam Hart แม้จะเป็นผลงานของผู้กำกับ John Wick แต่เนื้อหาภายในเรื่องกลับซับซ้อนกว่ามาก ส่วนฉากแอคชั่นก็ยังดิบและดุเดือดเหมือนเดิม ตัวหนังเริ่มเรื่องด้วยการรายงานสรุปภารกิจของตัวละครหลักซึ่งบอกเล่าเรื่องราวย้อนกลับไปยังเหตุการณ์ที่เกิดขึ้นทั้งหมด รูปแบบการนำเสนอในช่วงต้นอาจดูแห้งแล้งและไม่ชวนติดตามเท่าใดนัก แต่ชิ้นส่วนเรื่องราวที่ตัวละครหลักกล่าวทั้งหมดกลับมีความสำคัญและเป็นที่มาของการทรยศหักหลังในระดับชาติแทบทั้งสิ้น แม้รูปแบบการเล่าเรื่องในช่วงต้นมีความคล้ายคลึงกับภาพยนตร์แนวสายลับทั่วไป แต่กลับต้องใช้สมาธิและการประติดประต่อเรื่องราวพอสมควร Charlize Theron นักแสดงนำดีกรีออสการ์ ในเรื่องนี้อึดและแซ่บมาก และด้วยเรท น 18+ ทำให้เนื้อหาภายในเรื่องเต็มไปด้วยฉากโป๊เปลือย เลือด และฉากแอคชั่นที่รุนแรงพร้อมดนตรีประกอบยุค 90 แม้ฉากแอคชั่นภายในเรื่องอาจมีไม่มากนัก แต่หากได้พบกับฉากแอคชั่นแบบ Long Take ความยาวกว่า 10 นาทีในช่วงท้าย ที่ดิบ สมจริง และเลือดกระจาย รับรองได้ว่าจะต้องอึ้งกับความมืออาชีพของนักแสดงและอึดอัดกับความรุนแรงที่เกิดขึ้นอย่างแน่นอน\n.\nคะแนนความชอบ : 8/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
