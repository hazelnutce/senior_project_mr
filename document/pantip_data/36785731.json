{"movie_name": "The Usual Suspects (1995) ปล้นไม่ให้จับได้", "text": "หนังที่มีชั้นเชิง ''หลอก'' คนดูจนอยู่หมัด ด้วยบทบาท และ การกำกับอันยอดเยี่ยม\n\nหนังเล่าถึง เหตุฆาตกรรมบนเรือขนสินค้ำ มีผู้รอดชีวิตอยู่ 2 ราย\nรายแรกคือชาวฮังเกเรียที่ได้รับบาดเจ็บหนักอยู่ที่โรงพยาบาล รายที่สองคือชายขาเป๋ ถูกตำรวจจับมาสอบปากคำ โดยได้ใจความว่า เขามีพวก 5 คน ถูกจ้างก่ออาชญากรรมโดยชายลึกลับที่มีนามว่า ''ไคเซอร์ โซเซอร์ ผู้อยู่เบื้องหลังเหตุการณ์ร้ายนี้ แต่ประเด็นก็คือ ไคเซอร์ โซเซอร์'' คือใคร?\n\nเรื่องย่อก็ประมาณนี้ครับ เล่ามากกว่านี้ก็คงจะไม่ได้ เดี๋ยวจะเสียอรรถรส ยิ่งรู้น้อย ยิ่งสนุกครับหนังเรื่องนี้ แนะนำว่าอย่าไปหาข้อมูลอะไรที่เกี่ยวกับหนังเรื่องนี้เลยครับ แนะนำให้ดูเลยเป็นอันดีที่สุด\n\nหนังเล่าเรื่องอย่างฉลาด โดยทิ้งปมไว้ให้คนดูตลอดทั้งเรื่อง ทำให้หนังน่าติดตามมากๆ มันเป็นอะไรที่ชวนสงสัย ตัวละครก็ไม่น่าไว้วางใจสักคน เนื่องจากตัวละครทุกตัวเป็นอาชญากรรม หนังจึงออกได้หลายหน้า\n\nความสนุกจึงอยู่ที่การเดาตอนจบ ซึ่งหนังมันก็หลอกคนดูอีกนั่นแหละ หลอกไป หลอกมา จริงๆหนังก็ไม่ได้หลอกเราขนาดนั้น แต่บางครั้งเราก็คิดไปไกลเอง นั่นแหละครับคือสิ่งที่เราโดนหลอก\n\nต้องชมการกำกับของไบรอัน ซิงเกอร์ ที่ทำให้หนังมีลูกเล่นมากมาย โดยเฉพาะ ''บท'' ที่เขียนโดย คริสโตเฟอร์ แมคควร์รี่ เป็น ''บท'' ที่มีชั้นเชิงแบบสุดๆ\n\nสำหรับคนที่ชอบหนังที่เดาตอนจบได้ยากก็ลองเรื่องนี้เลยครับ ต้นตำรับ ''หนังหักมุม'' ที่แท้จริง\n\nคะแนนความชอบส่วนตัว 8.5/10\n\n\nสุดท้ายขออนุญาตฝากเพจหน่อยนะครับ ขอบคุณครับ\nhttps://www.facebook.com/Chekie-1067083510064457/\n"}
