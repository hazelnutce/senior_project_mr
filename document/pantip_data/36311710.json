{"movie_name": "Get Out", "text": "รีวิว : GET OUT โอ๊ย คือชอบเรื่องนี้มากๆๆ\n[**No Spoil นอกตัวอย่างหนัง]\n\nชอบพล็อตเรื่องมาก ไม่คิดว่าจะมาแนวนี้\nปูบทมาได้ดีมากๆ ทิ้งประเด็นอะไรไว้ตามเก็บหมด\nไม่ทิ้งให้คนดูโง่ๆอย่างเราสงสัยค้างคาใจ\n\nเรื่องนี่เกี่ยวกับ \"คริส\" พระเอกผิวสี\nซึ่งกำลังจะไปเยี่ยมครอบครัวของแฟนสาว\n\"โรส\" ซึ่งเป็นคนผิวขาวทั้งบ้าน\nและเพื่อนบ้านก็มีแต่ผิวขาว !!\n\nพอเจอคนผิวสีเหมือนกัน\nแทนที่จะรู้สึกโล่งอกโล่งใจได้บ้าง\nกลับอึดอัดหนักกว่าเดิม เพราะพวกนั้นดันทำตัว\nทำกริยาท่าทางแบบคนผิวขาวชัดๆเลย\n\nหนังเล่นประเด็นเหยียดสีผิวแบบมีชั้นเชิงมาก\nการกระทำ คำพูดเผินๆเหมือนไม่เหยียด\nแต่แอบแฝงคำพูดให้เรารู้สึกได้\nหรือภาษาบ้านๆเรียก #ทอแหล\nเหมือนสังคมในปัจจุบันเราจริงๆ\n\n\n\nการดำเนินเรื่องตามสูตร ทำให้เรารู้สึกอึดอัด\nซึ่งทำออกมาได้ทีเดียว โดยเฉพาะ sound ประกอบ\nแล้วค่อยตบเข้าบรรยากาศน่ากลัวๆ\nชวนประสาทกินยาวจนจบเรื่อง..\n\nตรงจุดนี้ก็ทำได้กระชับ และรวดเร็วถึงใจดีไม่ลีลา\nไม่ต้องยืดเยื้อเหมือนอาจารย์ใหญ่\nยืนพูดหน้าเสาธงตอนเคารพธงชาติ\n\nแต่ถึงแม้ว่าจะดำเนินเรื่องตามสูตรหนังแนวนี้\nก็รู้สึกชอบประเด็นที่หนังเอามาเล่นมากๆ\n#มันถูกจริตเสียเหลือเกิน\n\nเรื่องนี้ไม่ได้ลุ้นน่ากลัว หรือแบบแนวตกใจ ตุ้งแช่ !!\nแต่มันเป็นอารมณ์หลอน ชวนประสาทจะกิน\nถ้าเราเป็นพระเอกคงแทบคลั่ง และรู้สึกแบบ\n\"นี่มันเกิดอะไรขึ้นกับชีวิตกูวะเนี่ย\" !!\nอยากจะออกไปจากบ้านนี้ให้เร็วที่สุดก็ว่าได้ !!\n\nแม้จะเป็นหนังเครียดๆ ชวนจิตตก\nแต่ใส่มุกตลกมาให้เยอะเหมือนกัน\nซึ่งผมชอบนะ แต่บางคนอาจไม่ชอบ\nเพราะอารมณ์กำลังเครียดๆมาตลก\n\nสรุป.. ชอบมากกกก\nในแง่ของหนังเรื่องนึง ไม่ใช่หนังดีมากมาย\nแต่เป็นหนังที่ \"ถูกใจ\" เรามากเรื่องนึงเท่านั้นเอง\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#คุณอาจชอบกินก๋วยเตี๋ยวแต่ผมไม่ชอบกิน\n\n\n\n\nแก้ไขข้อความเมื่อ 7 เมษายน เวลา 02:03 น."}
