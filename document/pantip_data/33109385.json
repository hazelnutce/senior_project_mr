{"movie_name": "Blackhat ล่าข้ามโลก แฮกเกอร์มหากาฬ", "text": "หวัดดีค่ะ วันนี้มารีวิวหนังเรื่องที่ 3 แล้วก็เป็นการตั้งกระทู้ที่สามด้วย แหะๆ\n\n\nพอดีเราไปดูเรื่องนี้มาแหละ Black Hat\n\n\n\n\n                    ที่ไปดูเรื่องนี้ก็เพราะว่าเห็น trailer ค่อนข้างตื่นตาตื่นใจ น่าสนใจ ท่าจะมันส์แฮะไรงี้เลยไปดู พอดูละออกมาจากโรงหนัง ก็รู้สึกโอเคนะเพราะว่าเรื่องนี้มีพล็อตค่อนข้างแปลกใหม่ พล็อตล้ำเลยแหละ แถมยังอาจเกิดขึ้นได้ในปัจจุบันนี้ด้วยนะ สมัยนี้เทคโนโลยียิ่งไปไกลมากๆแล้วด้วย ใครจะรู้ วันดีคืนดีอาจมีแฮคเกอร์ทำอะไรที่เสียหายกับชีวิต ทรัพย์สินหรือความมั่นคงอะไรแบบนี้ก็ได้\n\n\n\n                  ว่าด้วยเรื่องบทบ้าง โดยส่วนตัวเรารู้สึกว่าหนังยังเล่นประเด็นอื่นๆได้มากกว่านี้ (แอบคาดหวัง ฮ่าๆ) บทค่อนข้างเรียบไปหน่อยค่ะ แล้วการดำเนินเรื่องก็ไปอย่างเรื่อยๆ เอื่อยบ้างในบางฉาก แต่โดยรวมแล้วก็โอเคแหละ พอลุ้นไปได้เรื่อยๆจนจบ ยกประโยชน์ให้ฉากแอคชั่น ซึ่งมีไม่บ่อยมากแต่ก็ดิบใช้ได้เลย บางฉากสะใจ บางฉากก็ทำให้สะดุ้งเหมือนกัน แล้วก็โดยส่วนตัวคิดว่าควรนำเสนอความเก่งหรือความ \"เซียน\" ของตัว blackhat ให้มากกว่านี้ เพราะดูจบเรายังไม่รู้สึกถึงความเก่งกาจของตัวบอสคนนี้เท่าไหร่ มองว่าบทส่งการโชว์การใส่โค้ดต่างๆ ให้กับฝั่งพระเอกจนลืมฝั่งผู้ร้ายง่ะ 555\n\n\n                  \n                  ในเรื่องนักแสดง ถือว่าทำได้ดีตามมาตรฐานค่ะ สำหรับจขกท.เข้าไปก็ฟินกับคริส เฮมสเวิร์ธและวัง ลี ฮอมแล้วววว\n\n\n\n                  ใครที่เป็นติ่งเฮียธอร์คนนี้ก็ไปดูได้เลย แต่เรื่องนี้อาวุธเฮียไม่ใช่ค้อน เป็นคอมแทน งมอยู่หน้าคอม\n\nอ๋อ อีกอย่างที่ชอบในเรื่องนี้คือโลเคชั่นหลายประเทศดีค่ะ จากจีนไปอเมริกา กลับมาฮ่องกง ไปจาการ์ตาและปิดด้วยมาเลเซีย แล้วก็มีเรื่องการถ่ายและการตัดต่อภาพที่ให้อารมณ์สมจริงมากกว่าหลายๆเรื่องที่เคยดูมา ชอบเทคนิคการถ่ายทำแบบนี้ั\n\n\nสุดท้ายนี้ก็ถ้าใครสนใจหนังแนวไฮเทค เซียนคอม หรือแฮคเกอร์ ตามแกะรอยจากโค้ดทั้งหลาย หรือเป็นแฟนคลับของคริส เฮมสเวิร์ธ/วัง ลี ฮอม หรืออยากหาหนังดูเล่นๆ อารมณ์ดิบหน่อยๆ Blackhat ก็น่าจะทำให้คุณสนุกได้ ไว้จะมาเขียนรีวิวง่อยๆอีกนะคะ แฮ่\n\n\n"}
