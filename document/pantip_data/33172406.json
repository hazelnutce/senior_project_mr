{"movie_name": "TRACERS ล่ากระโจนเมือง", "text": "พักจากหนังล่ารางวัลมาพบหนังที่ไม่ได้คาดหวังในสิ่งนั้นกันบ้างดีกว่า ผมมีโอกาสได้ไปพบกับ ‘Tracers / ล่ากระโจนเมือง’ หนังแอ็คชั่นเรื่องใหม่ ผลงานของพระเอกหนุ่มที่กำลังพยายามไล่ล่าความสำเร็จจากการลุยเดี่ยวหลังความสำเร็จของหนังภาคต่อจากหนังสือขายดีอย่าง ‘Twilight Saga’\n\nหนังอย่าง ‘Tracers’ เลือกจะใช้วิธีการกระโดดปืนป่ายตามตึกในรูปแบบของ “ปากัวร์” มาเป็นตัวสร้างสรรค์ความสนุก และคัดเลือกให้ Taylor Lautner เป็นพระเอกผู้ถ่ายทอดศิลปะการเล่นรูปแบบนี้ออกมาสู่สายตาผู้ชม\n\n\nไม่เลวในการผูกปมเรื่อง อาจจะไม่ถึงกับซับซ้อนแต่ก็ดีพอจะทำให้เราติดตามมันไปจนจบเรื่อง ‘Tracers’ ค่อยๆ เพิ่มความลุ้นระทึกกับฉากแอ็คชั่นสไตล์ปากัวร์ให้มากขึ้นตามเวลาของหนัง ด้วยการเคลื่อนไหวภาพที่สั่นไหวไปตามการโจนทะยานของตัวละคร\n\nจากที่เขาเป็นเพียงหนุ่มขี่จักรยานส่งเอกสารโดยที่ไม่เคยใส่ใจว่าข้างในนั้นจะเป็นอะไร ขอให้ไปถึงมือผู้รับก็พอ จนเจอเหตุพลิกผันทำให้เขาต้องหันมาร่วมเป็นส่วนหนึ่งของแก๊งปากัวร์ ได้ฝึกฝันจากคนที่ไม่เป็นอะไร พัฒนาไปไกลกว่าใครในกลุ่ม แต่เขาก็ได้พบว่า เบื้องหลังของคนที่เอาแต่หมกมุ่นกับการโดดตึกพวกนี้ก็มีอะไรซ่อนอยู่ และมันทำให้เขารู้ว่า\n\nบางครั้งการรับรู้ว่า “อะไรอยู่ในของพวกนั้น” ก็สำคัญมากทีเดียว\n\nTracers ล่ากระโจนเมือง | http://bit.ly/1BzTBh5\n"}
