{"movie_name": "Maze Runner: The Scorch Trials", "text": "[Mini-Review] Maze Runner: The Scorch Trials เมซ รันเนอร์: สมรภูมิมอดไหม้ (ไม่ Spoil)\n.\nสมรภูมิมอดไหม้ เกิดขึ้นหลังจากชาวทุ่งหลุดออกมาจากเขาวงกตและถูกนำตัวมาที่สถานกักกัน ซึ่งที่นั่นทำให้พวกเขาได้ค้นพบว่าไม่ได้มีแค่เขาวงกตเดียวเท่านั้น แต่ยังมีอีกหลายคนที่หนีรอดออกมาด้วย พร้อมทั้งความลับขององค์กรที่พาพวกเขามากักตัวไว้ว่ากำลังทำอะไรกันแน่ จนโทมัสล่วงรู้ถึงแผนการทดสอบบางอย่างกับร่างกายของผู้ที่รอดชีวิตจากเขาวงกตเขาจึงได้พาพรรคพวกหนีออกมาจากที่กักกัน เข้าสู่สมรภูมิมอดไหม้ แดนแห่งความตาย พายุทะเลทรายและต้องหนีตายจากพวกแคร้ง ซอมบี้ติดเชื้อที่แฝงอยู่ทุกที่ ความยากในการฝ่าฟันเพื่อหนีเอาชีวิตรอดและขอความช่วยเหลือจากกลุ่มอื่น นำไปสู่การเปิดโปงเรื่องราวทั้งหมดรวมถึงสาเหตุที่วิกเค็ตต้องจับพวกเขาเข้าไปในเขาวงกต (Cr.majorcineplex.com)\n.\nภาพยนตร์สร้างจากนวนิยายขายดี ภาคต่อของ Maze Runner (2014) ว่าด้วยเรื่องราวของโทมัสและกลุ่มเพื่อนผู้ถูกกักขังในวงกตปริศนาก่อนที่จะสามารถแก้ไขเรื่องราวและหลบหนีออกมาได้ในช่วงท้าย เนื้อเรื่องใน Maze Runner: The Scorch Trials นี้จะดำเนินเรื่องราวต่อเนื่องจากภาคแรกโดยทันที โดยในภาคนี้ตัวหนังนำเสนอเรื่องราวในสเกลที่ยิ่งใหญ่กว่าภาคแรกเป็นอย่างมาก การหนีรอดจากวงกตในภาคแรกนำไปสู่การค้นพบความลับที่พวกเขาถูกจับตัวไป อีกทั้งยังต้องออกผจญภัยผ่านสมรภูมิมอดไหม้เพื่อแก้ไขปริศนาของเรื่องราวทั้งหมด ซึ่งตัวหนังสามารถบอกเล่าเรื่องราวการหลบหนีและต่อสู้กับความสิ้นหวังในพื้นที่ล่มสลาย กลุ่มผู้รอดชีวิตที่เหลือ และสิ่งมีชีวิตกลายพันธุ์ผ่านมุมกล้องและระบบเสียงออกมาได้ชวนลุ้นระทึกเป็นอย่างมาก ซึ่งเราจะได้เห็นถึงพัฒนาการของตัวละครและความผูกพันระหว่างกลุ่มผู้รอดชีวิตไปพร้อมๆกัน นอกจากนี้หนังยังทิ้งความลับบางอย่างเอาไว้ ซึ่งเป็นจุดเชื่อมโยงการผจญภัยที่ไม่อาจอดใจรอได้ในภาคหน้า\n.\nMy Score : 8.0/10\n\n"}
