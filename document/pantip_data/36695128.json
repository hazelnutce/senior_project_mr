{"movie_name": "Dunkirk", "text": "Dunkirk (ไม่สปอยล์เนื้อหาสำคัญ)\n.\nสร้างจากเหตุการณ์จริงในช่วงเริ่มต้นของสงครามโลกครั้งที่ 2 \"ยุทธการณ์ดันเคิร์ก\" (Battle of Dunkirk) เกิดขึ้นในปี 1940 เมื่อชาวอังกฤษและเหล่าสัมพันธมิตรนับแสนถูกกองกำลังนาซีรายล้อมอยู่รอบตัว พวกเขาติดกับอยู่บนชายหาดและต้องเผชิญหน้ากับสถานการณ์ที่เป็นไปไม่ได้เมื่อเหล่าศัตรูบุกเข้ามาประชิดตัวอย่างต่อเนื่อง กำกับภาพยนตร์โดย Christopher Nolan (The Dark Knight (2008) และ Interstellar (2014))\n.\nตัวหนังบอกเล่าเหตุการณ์ทั้งหมดผ่านมุมมองของทหารหาญ 3 ส่วนหลักด้วยกัน ทั้งทางภาคพื้นดิน ภาคพื้นน้ำ และกองทัพอากาศ โดยเน้นการเล่าเรื่องด้วยภาพสถานการณ์และแทบจะมีบทพูดน้อยมาก รูปแบบการเล่าเรื่องภายในหนังมีการกระจายน้ำหนักออกไปในแต่ละส่วน และจงใจไม่ให้ตัวละครตัวใดตัวหนึ่งเป็นผู้ดำเนินเรื่องหลัก ซึ่งวิธีการเล่าเรื่องรูปแบบนี้สามารถบอกเล่าเหตุการณ์ในช่วงเวลาที่ไล่เลี่ยกันได้อย่างอึกทึก และสะท้อนความโกลาหล ความเห็นแก่ตัว และความหวัง ผ่านภาพเล็กๆที่เป็นชิ้นส่วนของภาพใหญ่ในสงครามที่ไม่อาจประเมินความสูญเสียได้ และรังสรรค์ออกมาได้อย่างเจ็บปวดและยอดเยี่ยมมากๆ\n.\nคะแนนความชอบ : 8/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
