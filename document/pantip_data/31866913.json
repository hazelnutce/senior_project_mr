{"movie_name": "Rio 2 : ริโอ 2", "text": "       เมื่อจูลและบลู นกแก้วบลูมาคอว์สายพันธุ์หายากคู่สุดท้ายที่หลงเหลืออยู่ ได้ยินข่าวว่า ยังมีพวกพ้องสายพันธุ์เดียวกันหลงเหลืออยู่กลางป่าลึกในอเมซอน จูลจึงตัดสินใจชวนบลูและลูกๆทั้งสามให้ทิ้งชีวิตแสนเชื่องในเมืองแล้ว ออกเดินทางบินเข้าสู่ป่าอเมซอนที่เต็มไปด้วยสัตว์ร้าย และภัยอันตรายต่างๆ เพื่อค้นหาครอบครัวที่หลงเหลืออยู่ของเธอ\n\n       ด้วยเหตุนี้ บลูจึงต้องใช้ความพยายามอย่างหนัก ในการปรับตัวจากนกเมืองมาเป็นนกป่า แถมต้องมาแข่งขันทำคะแนนกับเพื่อนสมัยเด็กของจูลที่อาจจะมาทำให้ถ่านไฟเก่ากลับมาครุกกรุ่นอีกครั้ง อีกทั้งยังต้องเอาชนะใจพ่อตาของจูล และเผชิญกับศัตรูคู่อาฆาตอย่างนกกระตั้วไนเจลอีกด้วย\n\n       เป็นหนังอนิเมชั่นภาพสวย อลังการ สีสันสดใส สนุกครื้นเครง เต็มไปด้วยเพลงและดนตรีอันทรงเสน่ห์ฟังแล้วมีพลังจนอยากจะลุกขึ้นเต้นตาม เนื้อเรื่องค่อนข้างเรียบง่ายเหมาะสำหรับเด็กให้ดูเข้าใจได้ง่าย แต่ก็เอาใจผู้ใหญ่ด้วยมุขต่างๆ แถมดนตรีก็เอาเพลงแปลงมาใช้ได้อย่างสนุกสนานและโคตรฮา (เพลงเพราะและสนุกมากๆ) ถือว่าทำได้สุดยอด ไม่มีผิดหวังเลยครับ\n9/10\n\nแก้ไขข้อความเมื่อ 3 เมษายน 2557 เวลา 08:51 น."}
