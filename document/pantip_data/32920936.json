{"movie_name": "Click คลิก รีโมตรักข้ามเวลา", "text": "[Review] Click\nคลิก รีโมตรักข้ามเวลา\n\nComedy | Drama | Fantasy\n\nผู้กำกับ: Frank Coraci\nดารานักแสดง:  Adam Sandler\n                  Kate Beckinsale\n                  Christopher Walken\n\n\nช่วงน้องปลวกเมาท์มอยหนัง\n     อีกไม่กี่วันก็จะถึงวันพ่อกันแล้ว และอีกไม่กี่สัปดาห์ก็ปีใหม่ ฉนั้นน้องปลวกเลยเอาหนังเก่าเรื่องนี้ที่ให้ข้อคิดดีๆ และยังคงตราตรึงอยู่ในดวงใจและความทรงจำของน้องปลวกมาจนทุกวันนี้ มาเสนอให้เพื่อนๆได้ลองไปหามารับชมกันดูนะจ๊ะ\n     เมื่อได้ดูตัวอย่างหนัง และเห็นป๋าอดัมเป็นนักแสดงนำแล้วล่ะก็ ส่วนใหญ่มักจะคิดกันก่อนเลยว่ามันต้องเป็นหนังตลกโปกฮา เรียกเสียหัวเราะแน่ๆ ซึ่งมันก็เรียกเสียงหัวเราะได้จริง น้องปลวกขำอยู่หลายฉาก แต่บางฉากก็ไม่เก็ทมุกสักเท่าไหร่แต่ก็พอทำให้อมยิ้มได้บ้าง แต่!!! มันไม่ใช่แค่หนังเฮฮาบ้าบอแล้วจบน่ะสิ เพราะหนังเรื่องนี้มันมีดราม่า และข้อคิดมากระชากอารมณ์คนดูอย่างแรง แรกๆก็ไม่เท่าไหร่ดูแล้วก็เฉยๆ แต่พอดำเนินเรื่องไปสักพักมันก็เริ่มบิ๊วอารมณ์เราไปทีละน้อยๆ จนก่อตัวให้ความรู้สึกว่าหนังเรื่องนี้มันกินใจอย่างแรง ซึ่งขอบอกเลยว่าหนังเรื่องนี้ทำน้องปลวกเสียน้ำตาได้ 2 ฉาก ฉากแรกคือฉากระหว่างพระเอกและพ่อ (ขออธิบายแค่นี้ เพราะเดี๋ยวจะกลายเป็นสปอย) ฉากที่สองคือฉากท้ายเรื่อง ที่พระเอกต้องการจะบอกเรื่องสำคัญกับลูกและคนรัก ซึ่งมันให้ข้อคิดมากๆ\n     น้องปลวกรู้สึกว่าทุกวันนี้เวลามันผ่านไปเร็วมาก  และคงมีหลายคนรวมถึงน้องปลวกด้วยที่บางครั้งมักจะไม่เห็นคุณค่าของสิ่งรอบข้างหรือคนรอบตัวของเรา โดยเฉพาะพ่อแม่\n     น้องปลวกจึงอยากให้เพื่อนๆได้ดูหนังเรื่องนี้ พอดูแล้วให้เรากลับมามองตัวเองว่า ทุกวันนี้เราใช้ชีวิตคุ้มค่าหรือยัง ทุกวันนี้เราได้ดูแลคนที่เรารักแล้วหรือยัง เพราะเมื่อวันเวลาผ่านเลยไป ซึ่งเราไม่สามารถย้อนกลับมาแก้ไขได้ เราอาจจะต้องมานั่งเสียใจและมาคิดว่าที่ผ่านมาเรามัวทำอะไรอยู่\n\nคะแนนความชอบส่วนตัว: 10/10\n\nCR: IMDb - Click\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
