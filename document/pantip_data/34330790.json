{"movie_name": "Crimson Peak ปราสาทสีเลือด", "text": "ภาพยนตร์เรื่องนี้เป็นแนวลึกลับซ่อนเงื่อนและเหนือธรรมชาติ เรื่องราวของ อีดิธ (มิอา วาชิคอฟสกา) นักเขียนจากครอบครัวฐานะดี ซึ่งตกหลุมรัก โธมัส (ทอม ฮิดเดิลสตัน) บุรุษลึกลับที่มีเสน่ห์เย้ายวนใจ ภายหลังจากการเสียชีวิตอย่างมีเงื่อนงำของพ่อ เธอตัดสินใจแต่งงานกับโธมัสและย้ายมายังบ้านหลังหนึ่ง โดยที่ไม่รู้ว่าที่นี่มีความลึกลับและน่าสะพรึงกลัว­รออยู่\n\n\nต้องชื่นชมผู้กำกับ กิลเลอร์โม่ เดอ โทโร่ ที่ทำฉากในหนังได้สวยงามมาก งานภาพ แสงสี ทำออกมาได้ดีมาก เสียงหรือซาวด์ของหนังก็ทำได้หลอนดีครับ\n\nในด้าน เนื้อเรื่องของหนังเรื่องนี้\nผีไม่ได้มาแบบตุ้งแช่ มาให้เห็นแบบโต้งๆเลย ดูผีจะตลกมากกว่าน่ากลัวซะอีก เนื้อเรื่องสามารถคาดเดาได้ง่าย มีจังหวะให้ลุ้นอยู่เรื่อยๆ แต่ตัวหนังก็มีช่วงทำให้เนือยอยู่บ้าง แต่เพราะฉากอลังการ จึงทำให้ไม่น่าเบื่ออะไร\n\nความสนุกนั้น ก็ถือว่าไม่ได้สนุกมากอะไร แต่ก็ไม่ได้แย่ ผมว่าสามารถดูแล้วไม่เสียดายตังค์ แค่ดูฉากก็คุ้มแล้ว\n\nคะแนน 6/10\n"}
