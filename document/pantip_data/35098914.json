{"movie_name": "Captain America: Civil War", "text": "Captain America: Civil War / กัปตัน อเมริกา: ศึกฮีโร่ระห่ำโลก\n.\nมหากาพย์ศึกฮีโร่โครตล้างบางจากค่าย MARVEL ที่ในภาคนี้จะมีเนื้อหาดำเนินต่อจาก Avengers: Age of Ultron (2015) และ Captain America: The Winter Soldier (2014) รวมอยู่ด้วย โดยหลังจากที่ สตีฟ โรเจอร์ส ได้รวมตัวทีมอเวนเจอร์สใหม่ เหตุการณ์ต่างๆที่เคยเกิดขึ้นกลับส่งผลกระทบอย่างที่ไม่เคยคาดคิด ความเสียหายที่เกิดก่อให้เกิดสนธิสัญญาทางการเมืองเพื่อสร้างระบบตรวจสอบและพิจารณาการทำงานของทีมอเวนเจอร์ส นำมาซึ่งรอยร้าวภายในและหนำซ้ำต้องเผชิญหน้ากับวายร้ายหน้าใหม่อีกด้วย\nตัวหนังอัดแน่นไปด้วยฉากแอคชั่นที่โครตมันส์และอลังการงานสร้างตามมาตรฐานของ MARVEL โดยจะเพิ่มเติมเนื้อหาและสอดแทรกเหตุการณ์ที่สร้างปมปัญหาภายในเรื่อง ตั้งแต่เรื่องราวของ Winter Soldier และ Bucky Barnes เพื่อนทหารร่วมชะตาเดียวกับกัปตัน ประเด็นเข้มข้นทางการเมืองที่ตั้งข้อสงสัยกับทีมอเวนเจอร์ส รวมถึงปมภายในใจของตัวละครหลักและวายร้ายที่นำมาซึ่งรอยแตกร้าวภายในทีม นอกจากนี้ยังมีเซอร์ไพรส์ตัวละครหน้าใหม่สุดเท่ห์ และเผยถึงความสามารถลับของตัวละครหลายๆตัวที่ทำให้ผู้ชมต้องนั่งอึ้งและร้องว้าว เรียกได้ว่าเนื้อหาอัดแน่นไปด้วยประเด็นที่หนักหน่วง และเต็มอิ่มกับฉากแอคชั่นอันจัดจ้านกันไปแบบเต็มๆ\nปล. อย่าเพิ่งรีบลุก มี End Credit รออยู่ 2 ตัวนะครับ\n.\nMy Score : 9.5/10\n\n"}
