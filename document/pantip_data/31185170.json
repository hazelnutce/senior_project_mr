{"movie_name": "The Conjuring (2013)", "text": "เปิดดูตอนคืนวันฮาโลวีนพอดี ฟิน...\n\n“เออ ถ้าจะทำหนังดีๆก็ทำได้นี่” – สิ่งที่อยากบอกผกก. James Wan เป็นการส่วนตัวหลังจากดูเรื่องนี้จบ\n\nเป็นหนังผีที่ว่าด้วยบ้านผีสิง/การทำพิธีไล่ผีที่ดูแล้วได้บรรยากาศชวนให้นึกถึงหนังผีคลาสสิกๆอย่าง The Exorcist, Poltergeist ที่บรรดาตัวเอกของเรื่องพยายามสืบหาที่มาที่ไปของอาถรรพ์ในบ้านหลังนั้นๆ แต่ที่น่าประทับใจยิ่งไปกว่านั้นคือการกำกับของ James Wan ที่ถึงเครื่องไม่แพ้หนังผีรุ่นเก๋าเหล่านั้นเลย การจัดเฟรมและการใช้มุมกล้อง(โดยเฉพาะการถ่ายทำแบบลองเทค)ของหนังมันเป๊ะมาก\n\nประสบการณ์การดูหนังเรื่องนี้มันเลยเหมือนกับเป็นการได้เข้าไปในบ้านผีสิง(หมายถึงบ้านผีสิงในสวนสนุก ไม่ใช่บ้านผีสิงจริงๆ)ดีๆที่“ปล่อยของ”หลอกให้คนกลัวได้อย่างเป็นจังหวะจะโคน มีลูกล่อลูกชนและตุ้งแช่ได้อย่างไม่น่ารำคาญจนเกินไป\n\nจะมีที่ตะหงิดๆอยู่อย่างเดียวคือตอนจบของหนังที่ดูจะฮอลลีวู้ดจ๋าไปหน่อย(หนังมันแผ่วปลายหน่อยๆ ว่างั้นเถอะ) แต่นอกนั้นแล้วก็ถือว่านี่เป็นหนังผีที่ดีมาก  \n\n8.0/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\n\nแก้ไขข้อความเมื่อ 1 พฤศจิกายน 2556 เวลา 21:39 น."}
