{"movie_name": "รีวิวหนังเรื่อง Kingsman: The Secret Service", "text": "ให้ 8/10 หนัง Action-Comedy สร้างมาจากหนังสือการ์ตูน The Secret Service โดย Dave Gibbons และ Mark Millar เรื่องราวของเด็กแว๊นที่ถูกเลือกให้เข้าฝึกเป็นสายลับรวมกับพวกลูกคุณหนูในองค์กรระดับชาติที่มีเบื้องหน้าเป็นแค่ร้านตัดสูทธรรมดาๆ กำกับและเขียนบทโดย Matthew Vaughn จาก Stardust (2007), Kick-Ass (2010) และ X-Men: First Class (2011)\n\nแม้ว่าเนื้อเรื่องจะเป็นไปตามขนบของหนังสายลับทั่วๆไปที่ไม่มีอะไรแปลกใหม่มากมาย ทุกอย่างดูง่ายไปหมด และตัวละครมีมิติอยู่เพียงตัวเดียวคือตัวพระเอกที่เป็นเด็กแว๊น แต่หนังก็ทำออกมาได้สนุกมาก โดยเฉพาะในช่วงฝึกซ้อมซึ่งถ้ามีมากกว่านี้หน่อยก็คงจะดีและสนุกกว่านี้แน่ๆ\n\nKingsman เป็นหนังที่ทำออกมาสุดทั้งทาง Action และ Comedy เมื่อเป็น Action ก็จัดเต็มด้วยการนองเลือดโดยภาพที่ดูผ่านๆก็ไม่ได้รุนแรงสักเท่าไหร่ แต่ความจริงแล้วมันเต็มไปด้วยความดิบที่ลงตัว และเมื่อเป็น Comedy ก็เกรียนได้ใจโดยเฉพาะฉากพลุ ซึ่งถือว่าทำออกมาได้เจ๋งเลย และยังนำเอาเรื่องผู้ดีอังกฤษมาล้อเลียนเป็นมุก เสียดสีได้แสบทั้งเรื่องสังคม การศึกษา และการเมือง แต่ทั้งนี้ทั้งนั้นกลับไม่ชอบฉากจบสุดท้ายหลัง end credit\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
