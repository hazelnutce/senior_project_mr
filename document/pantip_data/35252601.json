{"movie_name": "Now You See Me 2", "text": "Now You See Me 2\nความเข้มข้นที่มากขึ้น กับความว้าวที่ลดลง\n\nสิ่งที่เป็นจุดเด่นในภาคนี้คือเนื้อเรื่องที่เข้มข้นมากขึ้น และความสัมพันธ์ของตัวละครที่มากขึ้น มีความสนุกและรื่นเริงบันเทิงใจตามแบบฉบับของภาคแรก (แนะนำว่าให้ดูภาคแรกมาก่อน) รวมถึงฉากการโจรกรรมที่โดดเด่นกว่าภาคแรก โดยเฉพาะฉากในห้องแล้ปที่เป็นซีนที่สุดยอดที่สุดแล้วของเรื่อง ทั้งฮาทั้งลุ้นจิกเบาะไปพร้อมๆกัน ลำดับการเล่าเรื่องนั้นยังคงมีชั้นเชิงเหมือนกับเราดูมายากล ซึ่งเล่าแบบกระชับเข้าใจง่ายและน่าตื่นตาตื่นใจ โดยนักแสดงทุกคนเคมีเข้ากันได้อย่างดีเยี่ยม ทั้งเก่าทั้งใหม่ โดยเฉพาะแดเนียล ที่สลัดภาพพ่อมดไปได้ดีทีเดียว\n\nส่วนที่เป็นข้อเสียก็คือในช่วงต้นไปกลางเรื่องหนังยัดไดอะล็อกและเรื่องราวเข้ามามาก แต่ผู้กำกับเอาไม่ค่อยอยู่ทำให้มันดูลำไย ยืดยาดชวนหลับอยู่บ้าง และจากการที่ใช้ CG น้อยและเป็นกลจริง ๆ เกือบหมดตามที่โปรโมทนั้นก็เป็นส่วนหนึ่งที่ทำให้ความ \"ว้าว\" มันดรอปลงอย่างเห็นได้ชัด กลหลายกลเราสามารถเห็นได้ทั่วไปในงานต่าง ๆ โดยเฉพาะกลย่อยๆที่แยกกันเล่นก่อน Climax นั้นแทบไม่มีอะไรน่าสนใจและน่าจดจำ จะมี \"ว้าว\" จริงๆก็คือฉากหยุดฝนที่เป็นฉากขายของนั่นแล ส่วนกลที่ควรจะเป็น Climax ในตอนท้ายนั้นหนังไม่สามารถปูไปสู่ความอึ้ง ทึ่ง เวอร์วังอลังการ ได้แบบภาคแรก\n\nโดยรวมถือว่าหนังดูสนุกและบันเทิงอยู่ ฉากฮา ฉากลุ้น ยังคงมีครบครัน เพิ่มเติมคือความเข้มข้นที่มากขึ้น ดราม่าที่ลึกขึ้ง เพียงแต่ไม่รู้สึก \"ว้าว\" ได้กับภาคแรกเท่านั้นแล\n\nAverage Score.... 7.5\nPersonal Score.... 8.0\n\nติดตามข่าวสารและแลกเปลี่ยนพูดคุยกันได้ที่นี่นะครับ\nMr.Spotlight รีวิวหนังใหม่ไม่เกิน 20 บรรทัด ไม่เปลืองสามจีชีวีสุขี\nhttps://www.facebook.com/NMRSpotlight/\n\n\nแก้ไขข้อความเมื่อ 9 มิถุนายน 2559 เวลา 17:39 น."}
