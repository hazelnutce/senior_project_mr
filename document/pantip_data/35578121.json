{"movie_name": "Don't Breathe", "text": "ครั้งแรกที่ได้เห็นตัวอย่างเรื่อง Don't Breathe ก็รู้สึกว่าเป็นหนังที่น่าสนใจดีนะ  ด้วยพล็อตเรื่องแก๊งโจรงัดบ้านที่ปล้นสำเร็จมาแล้วไม่รู้กี่หลัง แต่ครั้งนี้เลือกเป้าหมายเป็นคุณลุงตาบอดที่อยู่ในบ้านเพียงคนเดียว   งานปล้นที่ดูหวานหมู กลับไม่เป็นอย่างที่คิด เมื่อแก๊งโจรกลับต้องหาทางเอาตัวรอดจากชายแก่ตาบอดคนนี้แทน  แต่จะรอดไม่รอด อันนี้ไปลุ้นกันเองเน้อ\n\nหนังเป็นแนว ทริลเลอร์ หรือเรียกกันแนวสยองขวัญสั่นประสาท ระทึกขวัญ ไรทำนองนั้น  ซึ่งถือว่าเป็นหนังที่ทำได้ระทึกถึงใจทีเดียว  ถ้าเรื่องอื่นอาจจะเน้นโฉงฉ่าง ทำเสียงให้ตกใจ  แต่เรื่องนี้จะเน้นที่ความ กดดันเป็นหลัก   ดูแล้วก็มีหลายช็อตที่หยุดหายใจตามตัวละครไปด้วยเลยก็มี\n\nหนังใช้การถ่ายทำลองเทคในบางฉากที่ทำให้รู้สึกลุ้นยิ่งกว่าปกติ  แสงสลัวๆในบ้านนี้ บางทีก็ทำเอาหลอนไปเองก็มี ฮ่าๆ  \n\nสิ่งที่ชื่นชอบมากๆในเรื่องนี้คือ การเล่นกับมุกความมืดและเสียงต่างๆ  \nด้วยความที่ต้องหนีตายจากชายตาบอด เพราะงั้น เสียงจึงเป็นสิ่งสำคัญ  ซึ่งหนังก็ทำได้ดีในหลายๆฉาก   ดูไปก็อินไป  \"จะรอดกันยังไงว้า\"\n\nขอแนะนำจริงๆว่าให้พยายามดูในโรงที่ระบบเสียงที่ดีหน่อย  เพราะเรื่องนี้ มีเสียงประกอบที่ช่วยให้ระทึกขึ้นเยอะ  เสียงเหยียบพื้น เสียงก๊อกๆแก๊ก เสียงหายใจ ฯลฯ\n\nโดยรวมถือเป็นหนังที่ดูแล้วก็รู้สึก ลุ้นระทึกดีนะ  หลายๆฉากลืมหายใจตามไปด้วย  รู้สึกตื่นเต้นและเอาใจช่วยให้รอดชีวิตกัน   มีฉากตกใจนิดหน่อย แต่ส่วนใหญ่จะเน้น กดดัน บีบเค้นอารมณ์ซะมากกว่า   เนื้อเรื่องไม่มีไรมาก  ไม่มีไรเข้าใจยาก (แม้บางฉากจะไม่ค่อยเคลียร์ก็ตาม) แต่ถือว่า ดูได้สนุก  บันเทิงในระดับน่าพอใจเลยแหละ    \n\nปล.หนังชั่วโมงกว่าๆนะ  ค่อนข้างไว  แต่ก็ดีแล้ว ไม่เหนือ่ยไปมากกว่านี้ ฮ่าๆ\n\n8/10     ชอบไอเดียการเล่นเรื่องความมืดและเสียง นี่แหละ  สนุกดี\n\n"}
