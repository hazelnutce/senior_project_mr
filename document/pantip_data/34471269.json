{"movie_name": "THE HUNGER GAMES: MOCKINGJAY - PART 2", "text": "[Mini-Review] The Hunger Games: Mockingjay - Part 2 เกมล่าเกม ม็อกกิ้งเจย์ พาร์ท 2 (ไม่ Spoil)\n.\nเตรียมพบกับการเปิดฉากการต่อสู้ครั้งสุดท้ายที่จะเปลี่ยนพาเน็มไปตลอดกาล ภาคจบของภาพยนตร์ที่ผู้ชมทั่วโลกเฝ้ารอคอยมากที่สุดแห่งปีที่สร้างปรากฏการณ์ฟีเวอร์ร้อนแรงที่สุดแห่งทศวรรษ!ถึงเวลาสาหรับศึกการต่อสู้ครั้งยิ่งใหญ่ที่จะกำหนดชะตาของผู้คนทั้งพาเน็ม เมื่อแคทนิส เอเวอร์ดีน(เจนนิเฟอร์ ลอว์เรนซ์) ร่วมมือกับเขต 13 และรับข้อเสนอของประธานาธิบดีคอยน์(จูลีแอนน์ มัวร์) ที่จะรับหน้าที่ “ม็อกกิ้งเจย์” สัญลักษณ์และความหวังและผู้นำในการเคลื่อนไหวครั้งนี้ หลังจากที่ก่อนหน้านี้ประธานาธิบดีสโนว์ประกาศกร้าวที่จะไม่ยอมอ่อนข้อให้กับกลุ่มกบฏอีกต่อไปและพร้อมที่จะตอบโต้แบบตาต่อตาฟันต่อฟัน พวกเขาก็เช่นกันที่พร้อมจะต่อสู้ชนิดที่หากต้องมอดไหม้ อีกฝ่ายก็ต้องมอดไหม้ไปด้วย! (Cr.majorcineplex.com)\n.\nThe Hunger Games: Mockingjay - Part 2 เป็นบทสรุปของมหากาพย์เกมล่าชีวิตภายใต้ชื่อ The Hunger Games เนื้อหาในภาคนี้ดำเนินเรื่องราวต่อจากภาคแรกในทันที โดยมีพีต้าตัวละครสำคัญที่ถูกล้างสมองจากแคปปิตอลและความแค้นของแคตนิสที่ฝังลึกภายในใจต่อความโหดเหี้ยมของประธานาธิบดีสโนว์เป็นจุดเชื่อมต่อ ก่อนจะดำเนินเรื่องด้วยการบุกโจมตีแคปปิตอลและเผยถึงบทสรุปของเนื้อหาทั้งหมด ด้านงานภาพและความลุ้นระทึกยังคงมาตรฐานเดิมไว้ได้เป็นอย่างดีโดยเฉพาะเกมชีวิตที่ต้องฝ่าฟันอุปสรรคทั้งหลายก่อนบุกประชิดแคปปิตอลทั้งกับดักระเบิดเพลิง ป้อมปืนกล บ่อน้ำมัน และสัตว์กลายพันธุ์ นั้นจัดได้ว่ายอดเยี่ยมมาก อีกทั้งยังสามารถเชื่อมโยงเนื้อหาสำคัญถึงเป้าหมายที่แท้จริงของประธานาธิบดีคอยน์ ผู้นำการปกครองในเขต 13 เขตเดียวที่ไม่ต้องเข้าร่วมเกมล่าชีวิตและลุกฮือเป็นกลุ่มกบฏในช่วงท้าย อีกทั้งยังบอกเล่าเรื่องราวชีวิตของแต่ละตัวละครอีกด้วย แต่สิ่งที่เข้มข้นที่สุดในภาคนี้เห็นทีจะเป็นบทบาทการแสดงของ Jennifer Lawrence ที่ทุกบทพูดสามารถสื่อถึงตัวแทนแห่งความหวัง ม็อคกิ้งเจย์ ได้อย่างลึกซึ้ง รวมถึงประเด็นของเนื้อหาที่เสียดสีระบบการปกครองแบบเผด็จการและประชาธิปไตยได้แสบสันถึงทรวง\n.\nMy Score : 7.5/10\n\n"}
