{"movie_name": "ฟรีแลนซ์..ห้ามป่วย ห้ามพัก ห้ามรักหมอ", "text": "เนื่องจากหนังมีประเด็นน่าสนใจให้เขียนถึงเยอะมาก ผมขออนุญาตคัดมาลงเพียงบางประเด็นก่อนครับ\nส่วนใครที่อยากอ่านบทความก่อนหน้าที่ว่าด้วย การมีอยู่ของ \"พี่สุชาติ\" click ไปอ่านตาม link นี้ครับ\nhttp://pantip.com/topic/34149877\nhttp://www.bloggang.com/viewdiary.php?id=navagan&month=09-2015&date=06&group=2&gblog=167\n\n\n\nเมื่อพิจารณาเนื้อเรื่อง แล้วคิดเชิงเปรียบเทียบ\n\nเราจะพบว่าการนำเสนอของหนังแยกตัวละคร “ยุ่น” ออกเป็น 2 ส่วน นั่นคือ “จิตใจ” และ “ร่างกาย”\n\nจิตใจคือผู้มีอำนาจในการใช้งานร่างกายในส่วนที่ควบคุมได้ ซึ่งยุ่นใช้อำนาจเบ็คเสร็จนี้ในการบังคับร่างกายของเขาให้ทำงานหนักเยี่ยงทาส\n\n\n\nร่างกายของยุ่นที่ไม่มีปากมีเสียงจะขัดขืนทำได้แค่ทำร้ายตัวเองด้วยการสร้าง \"ผื่น\" เพื่อขัดขวางการทำงานอันเป็นเป้าหมายของจิตใจ คล้ายเป็นการประท้วงหยุดงานอยู่ในที\n\n"}
