{"movie_name": "Two days , One night", "text": "มาริยง โกติยาร์ด\n\n\n\nสาวโรงงานวัยสามสิบกว่าๆในเมืองอุตสาหกรรมแห่งหนึ่งในประเทศเบลเยี่ยมพบว่าเธอกลายเป็น \"ส่วนเกิน\"\nหลังกลับจากลาป่วยไปนาน เธอมีเวลาสองวันกับอีกหนึ่งคืนในการโน้มน้าวให้เพื่อนร่วมงานส่วนใหญ่จากทั้งหมด 16 คน\nยอมโหวต สละเงินโบนัสเพื่อให้เธอมีงานทำต่อไป นั่นคือสถานการณ์เบื้องต้นในหนังเรื่องนี้\nผลงานกำกับเรื่องล่าสุดของสองศรีพี่น้องสุดแซ่บอย่าง ฌอง-ปิแอร์ และ ลุค ดาร์เดนน์ ซึ่งส่วนมากแล้วจะใช้นักแสดงจากเบลเยี่ยม\n\nแต่ครั้งนี้พวกเค้าเลือก มาริยง มารับบทนำ และผลลัพท์ที่ออกมาก็นำไปพลังการแสดงที่สมบูรณ์แบบ\nเธอมีดีกรีเป็นถึงผู้ชนะรางวัลออสการ์สาขานำหญิงยอดเยี่ยมจากเรื่อง La Vie En Rose เมื่อ 2008\nมาครั้งนี้เธอถูกบีบให้ต้องลำบากแบกหน้าไปอ้อนวอนหรือเรียกแบบภาษาบ้านๆว่า \"ขอทาน\"\nไม่สามารถคาดเดาได้เลยว่าต้องพบเจอกับตอบรับรูปแบบไหน มันคือภาพยนตร์ที่สะท้อนความเป็นมนุษย์ออกมาได้แบบทึ่ง!\nภารกิจดังกล่าวสะท้อนชัดในใบหน้าและแววตาของมาริยงแทบทุกฉากเลยแหละ สมบูรณ์แบบในทุกตอนที่มีเธอ นี่แหละของจริง\n\nคงต้องวัดกันแล้วแหละ ระหว่างป้าจู กับ น้ามารี ใครจะมัดใจกรรมการแบบสุดๆ\nแต่ส่วนตัวแล้วแอบลุ้นให้ รสสมุนไพร เป็นม้ามืด Gone Girl เข้าชิงแค่สาขาเดียว\n"}
