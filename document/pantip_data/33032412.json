{"movie_name": "foxcatcher", "text": "'Foxcatcher' ภาพยนตร์ที่สร้างจากเรื่องราวจริงที่เกิดขึ้นกับนักมวยปล้ำพี่น้องและมหาเศรษฐีแห่งตระกูลดังตระกูลหนึ่ง สองศรีพี่น้องนามว่า Dave ผู้พี่ และ Mark ผู้น้องที่คว้าเหรียญทองโอลิมปิกเกมส์มาครองได้พร้อมๆ กัน พวกเขายังคงเตรียมตัวและฝึกซ้อมเพื่อเข้าแข่งขันชิงแชมป์โลกและโอลิมปิกครั้งหน้าอยู่\n\nแต่จู่ๆ มาร์คก็ได้รับการติดต่อจากมหาเศรษฐีอย่าง John du Pont ให้ย้ายเข้าไปเตรียมตัวแข่งขันในแคมป์ของเขา ด้วยถ้อยคำหว่านล้อมอย่างดิบดี มาร์คเลือกที่จะย้ายก้นเข้าไปอยู่ โดยที่เดฟไม่ได้สนใจข้อเสนอดังกล่าว\n\n\nมาร์คกลายเป็นสมาชิกของทีมที่สุดจะน่าภาคภูมิใจ ‘Team Foxcatcher’  แต่เขาก็ได้พบกับเรื่องราวบางอย่างในคฤหาสน์หลังโตใบนั้น อันนำพาให้ชีวิตของเขาต้องพบกับปัญหายุ่งยากอีกครั้ง\n\nทั้ง สตีฟ คาร์เรลล์ , แชนนิ่ง เททั่ม และ มาร์ค รัฟฟาโล่ ต่างได้รับบทที่พอๆ กัน แต่ดูแล้ว สองคนแรกท่าทางจะทำได้โดดเด่นกว่าคนสุดท้าย สองคนแรก คือ คนที่จะทำให้เกิดเรื่องขึ้น แต่คนสุดท้าย คือ ส่วนที่สอดประสาน  จริงๆ แล้วทั้งสามน่าจะเป็นนักแสดงนำพอๆ กันเลย แต่กลายเป็นว่า สตีฟ ได้ชิงในบทนำ และ มาร์ค ได้ชิงในฐานะสมทบ\n\nหนังเดินเรื่องด้วยฉากเล็กน้อยที่ตัดต่อๆ กัน ถ่ายด้วยกล้องนิ่ง โดยไม่มีดนตรีประกอบ อาจจะดูน่าเบื่อสำหรับบางคน แต่มันทรงพลังมากต่อฉากๆ หนึ่งในนั้น\n\nโดยรวม Foxcatcher ไม่ใช่หนังสนุก ไม่ให้ความบันเทิง แต่มันดีมาก เข้า 8 มกรา 58 นะค้าบบ\n\n\nFoxcatcher ปล้ำแค่ตาย | http://bit.ly/1CNhZyI\n"}
