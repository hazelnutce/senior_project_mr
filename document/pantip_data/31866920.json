{"movie_name": "Tarzan ทาร์ซาน", "text": "หยิบเอาเรื่องเล่าของ Edgar Rice Burroughs กลับมาโลดแล่นบนแผ่นฟิล์มอีกครั้ง แต่คราวนี้เป็นแอนิเมชั่น 3 มิติในระบบดิจิตอล เล่าเรื่องราวของลูกมนุษย์ที่วันหนึ่งต้องเติบโตผ่านการเลี้ยงดูของฝูงคิงคอง และมีความรักกับมนุษย์สาวนาม “เจน”\n\n\nก่อนจะเป็นทาร์ซาน เขาเคยเป็นเด็กชาย ทายาทแห่ง Greystoke Energies ผู้กำลังค้นหาแหล่งพลังงานแห่งใหม่ที่น่าจะอยู่ในป่าใหญ่แห่งนั้น ก่อนจะเลิกล้มความตั้งใจก็เกิดอุบัติเหตุขึ้นจนทำให้ลูกชายผู้มีชีวิตรอดในป่า เติบโตขึ้นมาผ่านการประคบประหงมเลี้ยงดูจากฝูงคิงคองกลุ่มหนึ่ง\n\nก่อนที่วันหนึ่งจะได้พบกับ เจน พอร์เตอร์ ที่กำลังโตเป็นสาว รักแรกพบเกิดขึ้นก่อนทาร์ซานจะได้พบว่า ซีอีโอของบริษัทของพ่อแม่ตัวเองยังคงหาพลังงานพิเศษในป่าแห่งนั้น เหตุการณ์ที่ดูซ้ำรอยเดิมอีกครั้ง แต่คราวนี้ เขาเป็นผู้ใหญ่มากพอจะหยุดยั้งมันได้ พร้อมๆ กับที่ต้องดูแลเจนอันเป็นที่รักไปด้วย\n\n------\n\nเรื่องราวมันไม่สลับซับซ้อนอะไร อีกทั้งก็ยังดำเนินเรื่องไปเรื่อยๆ ตื่นเต้นบ้าง เรื่อยๆ บ้าง แต่ก็ไม่ถือว่าทำให้ง่วงแต่ประการใด น่าเสียดายที่หนังแอนิเมชั่นเรื่องยังมีการเคลื่อนไหวของตัวละครมนุษย์ที่ดูแข็งกระด้าง\n\nแต่ก็ยังพอทดแทนได้บ้างกับฉากประกอบที่ละเอียดละออ และภาพ 3 มิติที่ค่อนข้างดีครับ\n\nบทวิจารณ์ของเรื่องนี้ : http://bit.ly/1mKRfXD\n\nแก้ไขข้อความเมื่อ 3 เมษายน 2557 เวลา 12:19 น."}
