{"movie_name": "World War Z มหาวิบัติสงคราม Z", "text": "[Review] World War Z\nมหาวิบัติสงคราม Z\n\nAction | Adventure | Horror\n\nผู้กำกับ: Marc Forster\nดารานักแสดง:  Brad Pitt\n                  Mireille Enos\n                  Daniella Kertesz\n\n\nช่วงน้องปลวกเมาท์มอยหนัง\n     ถึงแม้กระทู้หนังแนว Horror กระทู้เดิมจะไม่ค่อยได้รับความสนใจเท่าไหร่ แต่น้องปลวกก็ยังไม่ย่อท้อเอามาเมาท์มอยเพื่อสนองนี้ดตัวเองต่อไป และเพื่อรับกับเทศกาลฮาโลวีนที่จะถึงนี้ด้วย\n     น้องปลวกไม่เคยอ่านเวอร์ชั่นนิยายมาก่อน จึงทำให้ดูหนังได้อย่างสนุก ไม่ต้องมานั่งเปรียบเทียบตัวหนังกับนิยายให้ปวดสมอง แต่กระนั้นน้องปลวกก็ดูหนังแนวซอมบี้มาแล้วโชกโชน จึงทำให้รู้สึกชินชากับหนังแนวซอมบี้ไปบ้าง แต่ก็ยังสรรหาพยายามดูให้ได้ทุกเรื่อง (ก็คนมันชอบอ่ะ) เพราะฉนั้นจึงไม่ค่อยได้ตั้งความหวังไว้กับเรื่องนี้เท่าใดนักว่าจะต้องเป็นแนวเลือดสาดกระชากไส้ หรือแนวบู้ยิงหัวแหลกแบบ Resident Evil แต่ดูเพื่อความบันเทิงเริงใจเฉยๆ\n     แต่หลังจากที่ได้ดูจบก็พบว่าหนังเรื่องนี้ไม่ใช่หนังแนวซอมบี้ดาษๆที่เราได้พบเห็นกันทั่วไป ถึงแม้จะไม่ค่อยมีฉากกัดเลือดสาดเหมือนหนังซอมบี้ปกติก็เหอะ แต่ซอมบี้เรื่องนี้ดันวิ่ง 4 x 100 ได้นะเออ (ได้ยินว่าเขาเปลี่ยนตัวหนังบางส่วนเพื่อให้อยู่ในเรต 13+ จึงทำให้ไม่ค่อยมีฉากหฤโหดเท่าที่ควร) แต่เนื้อเรื่องนั้นชวนให้ลุ้นระทึกพอสมควร ทำให้รู้สึกสนุกไปกับตัวหนังอย่างไม่รู้ตัว ถึงแม้จะไม่ค่อยมีเอฟเฟ็กต์อลังกาลและฉากบู้ให้เห็นบ่อยนัก แต่มีป๋าแบรด พิตต์ มาเป็นตัวเดินเรื่องแล้ว ทำให้ดูจนจบได้อย่างไม่เบื่อ แถมตัวหนังมีการแทรกเนื้อหาจิกจัดทางสังคมให้เราได้ขบคิดกันอีกด้วย (ลองอ่านได้จากกระทู้ของคุณ navagan นะจ๊ะ http://pantip.com/topic/30661267) แต่กระนั้นก็รู้สึกว่าตอนจบมันยังไม่สุดยังไงไม่รู้ แถมยังทำให้ดูเหมือนมีภาคต่อออกมาอีก (แต่ถ้ามีจริงก็จะตามไปดู)\n     ช่วงฮาโลวีนปีนี้ถ้าใครไม่มีโปรแกรมจะไปไหน อยู่ว่างๆไม่มีอะไรทำก็ลองหยิบหนังเรื่องนี้มาดูกันได้นะจ๊ะ\n\nคะแนนความชอบส่วนตัว: 8.5/10\n\nCR: IMDb - World War Z\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
