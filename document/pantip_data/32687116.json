{"movie_name": "The Babadook บาบาดุค ปลุกปีศาจ", "text": "หลังปล่อยให้ชาวบ้านที่เขาไปดูมาก่อนพูดกรอกหูทวีตกรอกตาได้อยู่หลายวัน ลองเข้าไปประสบพบเรื่องราวของ “The Babadook ปลุกปีศาจ” ด้วยตัวเองในโรงกันเสียที\n\nหนังหลอนๆ เรื่องนี้เป็นหนังสัญชาติออสเตรเลียที่แหวกกระแสหนังผีเข้ามาฉายในบ้านเราด้วยความแตกต่างที่ไม่เหมือนใครของมัน “The Babadook” เล่นกับเรื่องเล่าที่บางคนอาจเคยได้ยินมา แต่บางคนก็อาจจะอึ้งๆ ไม่เค้ย ไม่เคยจะได้ยิน เริ่มต้นอาจจะคิดว่าเป็นหนังผี แต่ไม่เชิง มันเป็นหนังหลอนเสียมากกว่า\n\n\n‘The Babadook’ แทบจะเล่นกันอยู่แค่ตัวละครสองตัวเท่านั้น ในฐานะที่ตัวละครอื่นแค่มาช่วยเล่าเรื่องเฉยๆ แต่สิ่งที่หนังทำให้เราคือ ฉากที่จิตๆ ที่ใส่เข้ามาเป็นระยะๆ อย่างที่ไม่ต้องใช้ดนตรีประกอบประโคมเข้ามาอย่างมากมาย ความหลอนแบบจิตๆ ปรากฏขึ้นไปทั่ว ไม่ใช่หลอนแบบกลัวผี เพราะผีในเรื่องก็ยังไม่ถึงกับดูน่ากลัวสักเท่าไหร่\n\nแต่กระนั้น ก็ยังรู้สึกว่ามันหลอนไม่มากพอ\n\nด้วยท่วงท่าแบบมานิ่งๆ จัดฉากแบบให้รู้ว่าจะเจออะไร นั่นอาจทำให้ดูไม่น่ากลัวอะไรมากนัก แต่บรรยากาศกดดันและชวนให้รู้สึกลุ้นตามไปว่าจะเกิดอะไรขึ้นหลังจากนั้น ถือว่า ทำได้ค่อนข้างโอเค ที่เหลือ คงเป็นเรื่องของบทสรุปที่ทำเอาคนดูแบบผมมึนงงจนออกจากโรงมาสักพักก็ยังสงสัยว่า ตกลงอะไรจริงอะไรหลอนกันแน่ แม่กับลูกเล่นกันได้ดีทีเดียว ทุกวินาทีของหนัง พวกเขาพร้อมจะระเบิดอะไรสักอย่างออกมาก็ได้ตลอดเวลา\n\nถือว่าหลอนเข้าขั้น แต่ยังไม่ถึงขนาดเป็นหนังสยองขวัญแห่งปี!\n\nเดอะ บาบาดุค | http://bit.ly/1rXnHqt\n"}
