{"movie_name": "Vacancy", "text": "Vacancy\n\nวันอาทิตย์ว่างๆ แบบนี้ก็อยากหาหนังไล่ล่าฆ่าฟันโหดๆ ดูบ้าง แล้วเรื่องนี้ก็โผล่แว้บเข้ามาในสายตา เอาวะ ลองดูซักหน่อยเผื่อจะทำให้จิตใจเบิกบาน\n\nเรื่องราวของสามีภรรยาคู่นึงที่มีเรื่องบาดหมางกันอยู่ได้หลงทางเข้าป่า แล้วได้เข้าไปพักในโรงแรมแห่งนึงที่เป็นสถานที่ถ่ายทำ snuf film ของพวกโรคจิต ตามสไตล์หนังไล่ล่าเลยแหละจริงๆ\n\nของบ่นก่อนว่าเนื้อเรื่องมันแบบเดาง่ายมากเว่อร์ เป็นพล็อตหนังระทึกขวัญสำเร็จรูปแบบไม่มีหักมุมใดๆ เลย คือเราคิดนู่นนี่นั่นไปเรื่อยเลยนะว่าตอนจบจะต้องหักโป๊ะหักเป๊าะแน่ๆ นั่งลุ้นตั้งนาน สรุปว่านั่นแหละจ้า ตอนจบทำหนังพังมาก ชั้นเสียใจ\n\nหนังพยายามเอาความดราม่าของคู่ผัวเมียแทรกเข้ามาระหว่างการหลบหนีพวกโรคจิต ซึ่งยอมรับว่ามันก็โอเคแหละ แลดูมีอะไรมากกว่าการวิ่งหนีไปหนีมาแค่นั้น และด้วยการแสดงของทั้งคู่นี่คือดีงามเลย เราชอบ\n\nมาที่ช็อตระทึกขวัญ จะบอกว่าถ้าไม่นับบทหนังที่มันแปลกๆ ไม่ค่อยสมจริง หนังเรื่องนี้ถือเป็นหนังระทึกขวัญที่เร้าใจดีมากเว่อร์ ชอบที่หนังสามารถเล่นในพื้นที่ที่มีอยู่อย่างจำกัดได้อย่างโคตรเจ๋ง ทำเอาเราลุ้นตูดเกร็งไปกับผัวเมียคู่นี้ เอาจริงๆ ทั้งคนล่าและคนไล่ทำเป็นสิ่งที่ทำให้เราลุ้นขนาดนี้ ไม่รู้ดิ ส่วนตัวแล้วเราว่ามันกดดันหัวใจดี แต่การกระทำของตัวละครบางครั้งก็น่าหงุดหงิดไปหน่อย\n\nซาวด์และภาพคือดีมาก แค่การแสดงของพระนางก็ระทึกพอแล้ว มาเจอซาวน์กับการตัดภาพที่โคตรเจ๋งแบบนี้มันยิ่งระทึกไปใหญ่ ในแง่ความระทึกขวัญจัดว่าทำได้ดีมากๆๆ\n\nสรุปว่า หนังพังเพราะตอนจบอย่างเดียวเลยจริงๆ คิดแล้วหงุดหงิด ทั้งเรื่องอุตส่าห์ลุ้นตูดเกร็งมาได้ขนาดนี้แล้วแท้ๆ!\n\n7/10\nแค่นักวิจารณ์หนังกากๆ คนหนึ่ง\n\n------------------------------\nถ้าชอบการรีวิวครั้งนี้ สามารถเข้ามาพูดคุยแลกเปลี่ยนเรื่องหนังๆ พร้อมกับดูรีวิวอื่นๆ ได้ที่นี่เลย\nเพจ แค่นักวิจารณ์หนังกากๆ คนหนึ่ง\nhttps://m.facebook.com/justasuckreviewer/?locale2=th_TH\n"}
