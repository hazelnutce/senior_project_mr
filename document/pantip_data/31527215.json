{"movie_name": "12 Years a Slave (2013)", "text": "12 years a slave ผมถูกเขาหลอกมาเป็นทาส (จริงๆนะเออ)\nแค่โปรยหัว ก็แทบจะสปอยมันทั้งเรื่องแล้ว 555\n(แต่เช็คแล้วนะ ตัวอย่างหนังมันก็บอกไว้แล้วนี่นา\nว่าพระเอกเป็น freeman แต่ถูกหลอกมาเป็นทาส)\nทั้งเรื่องเนื้อหาหลักก็แค่นี้แหละ นอกนั้น ก็คงจะพอเดาเส้นเรื่องออกแน่นอน\nว่าต้องพูดถึงความลำบากของทาส อย่างโน้นอย่างนี้ ตามที่คุณจินตนาการเอาไว้ รับรองมีหมด\n\nและแน่นอน ก็ต้องจบเหมือนที่คุณจินตนาการเอาไว้\nก็ชื่อเรื่องมันบอกอยู่แล้ว ว่าเป็นทาสมา 12 ปี ก็ตามนั้น\n\nเห็นว่าหนังได้รางวัลลูกโลกทองคำยอดเยี่ยม ถ้าจะให้บอกว่าสมศักดิ์ศรีไหม\nคิดว่าเหตุผลหลักที่ได้รางวัล ก็คงเหมือนเป็นการตอกย้ำอเมริกาว่า \"ทาส\" นะมันเลวร้ายแค่ไหน\nแต่สำหรับตัวผม คิดว่าที่เด่นจริงๆ คงเป็นเรื่องของทีมนักแสดงทั้งเรื่องซะมากกว่า\nโดยเฉพาะนักแสดงนำ ด้วยตาโตๆดำๆคู่นั้น มันสื่ออารมณ์ได้จับใจตรึงตาติดในหัวใจดีเหลือเกิน\n(ดีกว่าทอมแฮงค์และโจรสลัดด้วยนะในความคิดผม)\nเรียกว่า impact เข้าไปที่ใจเลยแหละ เวลาดูจบ\nรู้สึกเศร้า และสะเทือนใจตาม ขนาดพอเดาตอนจบได้แล้วนะก็ยังรู้สึกอินได้อย่างชัดเจน\n\nการทิ้งช่วงจังหวะหนัง ค่อนข้างยาว...มาก\nหนังยาวร่วม 2 ชั่วโมง แต่ประเภทฉากเดียวแช่ภาพทิ้งไว้ร่วมเกือบ 5 นาที จะโผล่มาเป็นระยะๆ ซะเยอะ\nอาจจะเพราะต้องการสื่อให้เห็นถึงอารมณ์ล้วนๆ แต่ดูๆไปก็แอบเบื่อได้เล็กๆอยู่\n\nงานสร้าง ไม่ได้อลังการอะไร จะอ้างว่าให้สมกับเป็นเมืองชนบทก็ได้อยู่\nมีจุดจับผิดประปราย ตอนทาสสร้างบ้าน ทีมงานตอกฝาไม้มาอย่างดี\nแต่พอพระเอกจะตอกไม้ เออ..วางไม้เอียงๆ ตอกตะปูยังไม่เป็นเลยนะ\nและอื่นๆที่โผล่มาอีกเรื่อยๆให้ขัดหูขัดตาตลอด\n\nฉากจู๋จิ๋มนมก้น...มีเพียบ (โดยเฉพาะตอนต้นเรื่อง) แต่ไม่เจริญหูเจริญตาอะไร\nส่วนตัวผมคิดว่าฉากเหล่านี้แหละ ที่จะสามารถถ่ายทอด\nความเป็นทาสมนุษย์เยี่ยงสัตว์เดรัชฉานได้ดียิ่งขึ้นเสียจริงๆ\n\nสรุป ถ้าดูเพื่อความบันเทิง พาแฟนไปดู คงไม่ใช่\nถ้าแฟนคลับเฮียแบรด์พิตต์จะไปดูมาดเฮียตอนท้าย ก็คงฟินได้ คุ้มแล้ว\nแต่ที่คุ้มสุดๆ ก็คงเรื่องของทีมนักแสดงล้วนๆเลยครับ สุดยอดจริงๆ การันตีเลย\n\nข้อคิดจากหนังเรื่องนิ้\n- อย่าไว้ใจทาง อย่าวางใจคน จะจนใจเอง\n- เก่งได้ แต่อย่างเก่งจนเกินหน้าที่ มิฉะนั้น อาจซวยไม่รู้เรื่อง\n\nปล. ที่เลือกรูปแบรด์พิตต์เป็นรูปใหญ่สุดประกอบ ก็แบบว่า\nเฮียแบรด์เนี่ยแหละ สิ่งเจริญหูเจริญตาที่สุดในหนังแล้วนะ 555\n\n\n\nต่อไปเป็นช่วง \"แซวหนัง...ไม่แคร์สปอย\"\nถ้าสนใจคลิกอ่านได้เลยครับ\n(แต่วันนี้ไม่สปอยอะไรเท่าไหร่ ออกจะพูดถึงแง่คิดในสังคมซะมากกว่าครับ)\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n****************************\n\nว่างๆแวะไป add friend พูดคุยเรื่องหนังกันได้นะครับที่ fb ของผม\nhttps://www.facebook.com/choord.k\n\nแก้ไขข้อความเมื่อ 23 มกราคม 2557 เวลา 21:02 น."}
