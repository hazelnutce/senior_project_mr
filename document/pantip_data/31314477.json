{"movie_name": "Frozen (2013)", "text": "ก่อนอื่นเลย...ขอบอกว่าชอบฉากเพลง Let It Go มากๆ เพลงนี้เพลงเดียวแมร่งชนะทุกสิ่งจริงๆ\n\nส่วนตัวแล้วไม่ได้คิดว่าหนังเรื่องนี้ดีถึงขนาดเป็น The best Disney animated film since Beauty and the Beast อย่างที่นักวิจารณ์หลายๆคนอวยกัน(นั่นมันก็ overrated ไป...) แต่ก็ยังคิดว่ามันเป็นหนังของ Disney ที่สนุกและดีมากๆเรื่องหนึ่ง ส่วนตัวแล้วชอบเรื่องนี้พอๆกับ Tangled (Rapunzel)\n\nหนังให้อารมณ์แบบหนัง Disney ยุค ‘90s (Alddin, The Little Mermaid, Beauty and the Beast ฯลฯ)เดี๊ยะๆเลย คือมีเจ้าหญิง มีบทเพลง มีการผจญภัย มีธีมที่ว่าด้วยตัวเอกของเรื่องที่ต้องพิสูจน์ตัวเองด้วยการเอาเอาชนะอุปสรรคข้างหน้า ฯลฯ นี่ถ้าหนังไม่ได้ทำออกมาเป็นแอนิเมชั่นสามมิติแต่ทำออกมาเป็นแอนิเมชั่นวาดมือนี่จะแบบว่าเป๊ะเลย\n\nอีกสิ่งหนึ่งที่ชอบมากๆเกี่ยวกับหนังเรื่องนี้คือหนังมันให้ความสำคัญกับประเด็นความสัมพันธ์ของสองศรีพี่น้องเจ้าหญิงของเรื่องมาก เรียกได้ว่าทุกปมปัญหาที่เกิดขึ้นในหนังเรื่องนี้(รวมถึงวิธีแก้ปมปัญหาเหล่านั้น)ล้วนมีที่มาจากสัมพันธ์ของคู่นี้อย่างเดียวเลยจริงๆ ความสัมพันธ์ของคู่พระ-นางที่มักจะเป็นโฟกัสหลักของหนังเจ้าหญิง Disney แนวๆนี้เลยกลับกลายเป็นเรื่องรองในหนังเรื่องนี้ไป(คือ girl power ชัดเจนเลย ว่างั้นเถอะ) ซึ่งนี่ถือว่าเป็นทิศทางในการดำเนินเรื่องที่แปลกใหม่และทันสมัยไม่ใช่น้อยเลยทีเดียวสำหรับ Disney\n\n8.0/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\n"}
