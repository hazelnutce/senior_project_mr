{"movie_name": "ภาพยนตร์ \"ห้องหุ่น\"", "text": "ตอนแรกได้ \"คู่มือการชมภาพยนตร์\" ของหนังเรื่องนี้ งง ทำไมต้องมี แต่ก็อ่านผ่านๆ แบบผ่านมากๆ เพราะคิดว่าคงไม่มีไรสำคัญ แต่ไม่จ้าา ออกมาต้องอ่านอีกรอบ ช่วยได้เยอะมากๆ\n\nและก็เข้าไปดูหนัง ด้วยความที่เราไม่เคยดูละครเรื่องนี้ เลยไม่รู้ว่าภูมิหนังของแต่ละตัว คืออะไรยังไง ทำไมต้องมาแบบนี้ ทำไมต้องไปแบบนั้น งง แต่พอดูไปเรื่อยๆ เริ่มเห็นหลายๆอย่าง ทุกๆอย่างมันเริ่มมีที่มาในตัวมันเอง แต่ต้องตั้งใจดูมากๆ ดูแล้วต้องคิดไปด้วย แล้วจะเข้าใจ เหตุผลของแต่ละอย่าง สัญญะในหนังก็คอยตอบคำถามเราอยู่ตลอด\n\nพอดูได้สักครึ่งเรื่อง... ปวดฉี่จ้าาาาา แต่ไม่กล้าไปฉี่ ไม่ใช่กลัวผีนะ แต่กลัวว่าจะพลาดอะไรเด็ดๆไป เพราะแต่ละวินาที เหมือนว่าทุกอย่างจะถูก จัดวางไว้แล้ว คือคุณต้องห้ามพลาดแม้แต่วินาทีเดียว ไรงี้ เลยอั้นไว้ ๆ\n\nปรากฏว่า เป็นแบบนั้นจริงๆ คือวินาทีต้องห้ามพลาด นี่ขนาดว่าเราตั้งใจดูมากๆแล้ว เรายังคิดว่ายังพลาดไปหลายอย่างเลย คิดว่าจะไปดูอีก ถ้าไปดูอีกรอบ น่าจะสนุกกว่าเดิม เพราะว่า เราจะเห็นอะไรเพิ่มขึ้น มั่นใจเลย\n\nส่วนตัวแล้วชอบมาก ให้ห้าดาว เพราะเป็นหนังไทยเรื่องแรก ที่ดูแล้วรู้สึก \"ฉลาดขึ้น\"\n"}
