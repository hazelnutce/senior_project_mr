{"movie_name": "Les Misérables", "text": "3/2013 (Review) Les Misérables\n1. สิ่งที่ควรรู้ก่อนคือ นี่คือภาพยนตร์มิวสิคัล 98% เป็นเพลงส่วน 2% ที่เหลือเป็นบทพูดเสียงเก้าอี้เสียงหายใจนักแสดงเสียงตดคนดู ดังนั้นคนไม่ชอบมิวสิคัล ตัดเรื่องนี้ไปเลย จะได้ไม่ต้องนั่งทนง่วงดูเกือบ3 ชั่วโมง\n2. หนังมีฉากหลังเกี่ยวกับประวัติศาสตร์ฝรั่งเศษสมัยยุคปฏิวัติ แต่เนื้อหาหลักคือการตัดสินใจระหว่างความดี,ศาสนาและความถูกต้อง,กฏหมาย ฮิวจ์ แจ็คแมน และ รัสเซล โคลว์เชือดเฉือนกันได้นัวมาก ซีนที่นางปะทะกันดูมีพลัง พอๆกะโกคุงตัดสินใจช่วยชีวิตเบจิต้าเพื่อรวมกันกำจัดฟรีตเซอร์ แต่หักคะแนนรัสเซล โคล ร้องเพลงไม่เพราะ 555\n3. สิ่งโดดเด่นที่สุดคือการแสดงของนักแสดงในเรื่อง คือถ้ามีแว่นวัดพลังดราก้อนบอลมาใส่ ตัวเลขพลังการแสดงคงวิ่งกันปิ้วป้าวๆ แต่ละคนพลังเยอะมาก เฮเลนน่า และ โคเฮน (ผัวเมียเจ้าของโรงแรม)ขโมยซีนทุกครั้งที่โผล่ ฮิวจ์ แจ็คแมน และ แอนท์ หัตธเวทย์ สมควรแล้วที่ได้ชิงออสก้าและได้รางวัลลูกโลกทองคำ\n4. อาแมนด้าเสียงสวยและสูงมากอย่างกะนางหักคอกินเลือดนกไนติงเกลบำรุงเส้นเสียงก่อนเข้าฉาก แต่เด็ดสุดต้องซีน I Dreamed A Dream ของเจ้แอนท์ อินเนอร์โคตรเทพ ฟังแล้วรูขุมขนและม่านตาขยาย น้ำตาไหลใจสั่นเหมือนอยากยา แทบอยากจะปรบมือแสตนดิ้งโอเวชั่นตอนจบซีน เหมือนเวลาดูละครเวทีที่ซีนไหนแสดงดีเราจะปรบมือให้ ^^\n5. สรุป Les Miserables ในฐานะคนชอบดูมิวสิคัลแต่ไม่เคยดูเรื่องนี้เวอร์ชั่นละครเวที หนังโปรดักชั่นอลังการ สวยงาม แต่บางช่วงแอบอืดไปนิด ถ้าชอบมิวสิคัล และชอบการแสดงที่สุดยอดควรไปดู //ถ้าไม่ชอบมิวสิคัล ตัดเรื่องนี้ไปได้เลย ส่วนตัวให้ A\n"}
