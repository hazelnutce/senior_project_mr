{"movie_name": "Embassy Diplomat Screens by AIS", "text": "สวัสดีครับ คือไม่ได้จะมารีวิวอะไรมากมายเพราะว่าตอนแรกผมหาข้อมูลมันแทบจะไม่มีใครเขียนถึงเลย บวกกับได้ไปลองมาด้วยตัวเองแล้วจึงมาตั้งเผื่อเพื่อนๆคนไหนสนใจครับ\n\n( รูปอาจจะน้อยหน่อยนะครับ เพราะไม่ได้ตั้งใจถ่ายมาลง Pantip ครับ ตอนนั้นแค่กะส่งให้เพื่อนดูเฉยๆ ขออภัยจากกล้องมือถือครับ )\n\nขึ้นมาถึงโรงหนังก็จองตั๋วตรงหน้าบันไดเลื่อนได้เลยครับ แล้วทางเข้าจะอยู่ฝั่งตรงข้ามด้านหลัง จองแล้วก็จะได้มาแบบนี้\n\n[Spoil] คลิกเพื่อดูข้อความที่ซ่อนไว้\n\nด้านในเป็นตั๋วครับ ยื่นให้พนักงานด้านทางเข้า\n\n[Spoil] คลิกเพื่อดูข้อความที่ซ่อนไว้\n\nพอเข้ามาแล้วจะมีโซฟาให้นั่งเลือกนั่งได้ตามใจชอบเลยครับ\n\n[Spoil] คลิกเพื่อดูข้อความที่ซ่อนไว้\n\nด้านในสุดจะเป็นอาหารเลือกทานได้เลยครับ ค่าอาหารรวมมากับค่าตั๋วแล้ว\n\n[Spoil] คลิกเพื่อดูข้อความที่ซ่อนไว้\n\n[Spoil] คลิกเพื่อดูข้อความที่ซ่อนไว้\n\nส่วนทางเข้าโรงหนังอยู่ที่เดียวกับในเล้าจน์ครับมีป้ายบอกชัดเจน ( แต่ผมไม่ได้ถ่ายติดมาด้วย ) ห้องน้ำในโรงสวยสะอาดทันสมัยครับ\n\nส่วนตัวเคยลอง Enigma ของ Paragon มาด้วยแล้ว\n\nผมขอสรุปเลยนะครับ\n\nทางด้านอาหารผมว่าของ Enigma จัดเต็มมาให้กว่า รู้สึกคุ้มกว่ายังไงก็ไม่รู้ ( แต่คู่ละ 3,000 บาท )\n\nส่วนของทาง Embassy ผมว่าอาหารน้อยมาก เป็นเหมือนอาหารทานเล่นแนวๆนั้นมากกว่าครับ\n\nแต่ที่นั่งผมชอบของ Embassy มากกว่า จอใหญ่กว่า ที่นั่งไฟฟ้าปรับเบาะนอนได้มีที่รองเท้า ใครจะไปผมแนะนำนั่งที่เดียวกับผมครับแถว B5 - B6 จะอยู่ตรงกลางจอพอดี เห็นเต็มตามาก ปรับเบาะนอนแล้วจะดูได้พอดีสายตาไม่ก้มไม่เงย\n\nทั้งสองโรงมีหมอนกับผ้าห่มให้ครับกับปุ่มเรียกพนักงาน แต่อย่างที่บอกครับ อาหารของ Enigma ให้มาจัดเต็ม ทั้งไวน์ เหล้า สปาเก็ตตี้ น้ำโค้ก น้ำผลไม้ ป๊อปคอนเติมได้ไม่อั้น ของว่างเช่นเค้ก แซนวิช ( และที่ผมบอกมานี้ต่อคน หมายความว่าถ้าคุณไป 2 คนก็จะได้คนละชุด )\n\nส่วน Embassy รู้สึกว่าจะต้องซื้อแยกครับ แล้วก็ตอนผมไปรู้สึกพนักงานจะดูแลไม่ทั่วถึงเท่าไหร่ มีแก้วน้ำของคนเก่าวางทิ้งไว้ไม่มีคนเก็บ แต่โดยรวมถือว่าโอเคครับพนักงานมารยาทดี ( Enigma ก็ดีนะเดี๋ยวจะหาว่าเข้าข้าง คุกเข่ามารับออเดอร์กันเลยทีเดียว )\n\nใครจะไปก็ลองตัดสินใจเลือกกันดูนะครับ สวัสดีครับ\n"}
