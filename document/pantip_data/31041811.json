{"movie_name": "Breaking Bad (2008-2013)", "text": "ไหนๆซีรี่ส์นี้ก็เหลืออีกตอนเดียวก็จะจบแล้ว(กำลังเป็น talk of the town ที่อเมริกาเลยแหละ) ก็ขอรีวิวสั้นๆเป็นการแชร์ความประทับใจส่งท้ายกันสักหน่อย...\n\nการมีอยู่ของซีรี่ส์นี้คือข้อพิสูจน์ว่ายุคนี้คือ The Golden Age of Television Series อย่างแท้จริง(คือถ้าสมัยก่อนมี The Sopranos และ The Wire ยุคนี้ก็มี Breaking Bad และ Game of Thrones)\n\nในขณะที่ทีวีซีรี่ส์ส่วนใหญ่มักจะเปิดตัวได้สวยในซีซั่นแรกๆแล้วก็แผ่วปลายลงในซีซั่นหลังๆ (Heroes, Dexter ฯลฯ) Breaking Bad กลับเป็นซีรี่ส์ที่มีแต่จะยกระดับตัวเองขึ้นไปอีกในทุกๆซีซั่น การกำกับ,การแสดง,บท...ทุกอย่างเกี่ยวกับซีรี่ส์นี้มันยอดเยี่ยมไปหมด\n\nที่สำคัญคือถึง Breaking Bad จะเป็นซีรี่ส์ที่ดราม่าหนักหน่วงแถมเนื้อหาในหลายๆช่วงยังหมิ่นเหม่ต่อศีลธรรมเข้าขั้นเลวทราม(คำชม) มันก็ยังเป็นซีรี่ส์ที่ดูแล้วทำให้เกิดอาการ“ติดหนึบ”ได้อย่างจังหนับ\n\nจำไว้เลยว่าถ้าซีรี่ส์ไหนดูแล้วไม่ติดแสดงว่าซีรี่ส์นั้นไม่เจ๋งจริง แต่อย่าง Breaking Bad นี่ไม่ใช่แค่ติดธรรมดา แต่ติดเหมือนกำลังเล่นยาเลยแหละ(ก็ซีรี่ส์เกี่ยวกับพ่อค้ายานี่นะ)\n\n9.5/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\n\nแก้ไขข้อความเมื่อ 29 กันยายน 2556 เวลา 11:45 น."}
