{"movie_name": "The Imitation Game", "text": "ถ้าคุณชอบหนังอย่าง A Beautiful Mind ก็ไม่ต้องอ่านต่อแล้วครับ รีบไปดูเรื่องนี้กันได้เลย ไม่มีผิดหวังแน่นอน\n\nสารภาพเลยว่าที่ไปดูเรื่องนี้เพราะพี่เบนเนดิธ เล่นนี่แหละ ยังไม่รู้เลยหนังเกี่ยวกับอะไร แต่เห็นเข้าชิงรางวัลด้วย เลยลองซะหน่อย\nหนังเรื่องนี้มีจุดเด่นชัดๆอยู่ 2 อย่าง คือ อย่างแรก การแสดงของเบนเนดิธ ที่เอาอยู่ตลอดเรื่องจริงๆ อารมณ์การแสดงของพี่แก มาถูกที่ถูกเวลามาก บิ๊วคนดูให้ติดตามและอินไปกับตัวเขาเองได้ตลอดจนจบ โคตรเก่งอ่ะ\n\nอย่างที่สอง ลำดับการเล่าเรื่องที่ใช้การตัดต่อสลับเหตุการณ์ปัจจุบัน กับ อดีต และวัยรุ่น ซึ่งบอกเลยว่า โคตรมีชั้นเชิง ทำให้หนังน่าสนใจและดูสนุกขึ้นเยอะ ปมแต่ละอย่างส่งผลต่อกัน ทำให้อารมณ์ในการดูต่อเนื่องและมีประเด็นให้ติดตามเบนเนดิธไปตลอด ยอมรับเลยว่า การเล่าเรื่องแบบนี้โคตรเจ๋ง มีสไตล์และดีเลิศครับ\n\nหน้าหนังดูแล้วน่าจะซีเรียสจริงจัง ดราม่าหนัก แต่เอาเข้าจริง มันเป็นหนังที่ดูสนุกมาก มีมุกตลกขำๆ แทรกมาตลอดอย่างไม่น่าเชื่อ ไม่มีตัวละครตัวไหนไร้ประโยชน์ ทุกตัวมีเสน่ห์และทำหน้าที่ตัวเองได้ดี\n\nก็ไม่รู้ว่าเรื่องนี้จะได้เข้าชิงออสก้าร์สาขาไหนบ้าง แต่สำหรับเรื่องนี้ผมเชียร์ให้เข้าชิงสาขา นักแสดงนำฝ่ายชาย กับ บทภาพยนตร์ และ ภาพยนตร์ยอดเยี่ยม เลยนะ\n\nสรุปเลยว่า คอหนังคุณภาพทั้งหลายไม่ควรพลาดเรื่องนี้ด้วยประการทั้งปวงครับ\n\n"}
