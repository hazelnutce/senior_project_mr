{"movie_name": "Sicario", "text": "Sicario ว่าด้วยเรื่องของเจ้าหน้าที่ FBI Kate Macer (Emily Blunt) ที่เข้าไปพัวพันกับสงครามยาเสพติดที่ชายแดนอเมริกา – เม็กซิโก โดย Kate ถูกชักชวนจากเจ้าหน้าที่ CIA Mat Graver (Josh Brolin) ให้ทำภารกิจพิเศษ ด้วยข้อเสนอที่ว่า Kate จะสามารถหาคนรับผิดชอบคดีสังหารหมู่ชาวต่างด้าวที่เธอกำลังตามสืบอยู่\n\nและที่นี่ Kate ได้พบกับ Alejandro (Benicio Del Toro) เจ้าหน้าที่พิเศษผู้ลึกลับ\n\n\n\nเมื่อถลำลึกเข้าไปในภารกิจ Kate เริ่มพบความไม่ชอบมาพากลของปฏิบัติการนี้ จนในที่สุดเธอได้เห็นในสิ่งที่ไม่ควรเห็นและตระหนักได้ว่าแท้จริงแล้วเธอก็เป็นแค่เบี้ยตัวหนึ่งในหมากกระดานนี้\n\nKate ถูกใช้เป็นตัวเชื่อมของการปฏิบัติงานของ CIA เนื่องจาก CIA ไม่สามารถทำงานในอเมริกาได้นอกจากมีหน่วยงานในประเทศเข้าร่วมทีมด้วย และเธอยังถูกใช้เป็นพยานในภารกิจที่มีการวิสามัญฆาตกรรมของ CIA อีกด้วย\n\n"}
