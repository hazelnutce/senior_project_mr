{"movie_name": "Rogue One : A Star Wars Story", "text": "Rogue One: A Star Wars Story (ไม่สปอยเนื้อหาสำคัญ)\n.\nภาพยนตร์ Spin-Off ที่มีเนื้อหาแยกจากเนื้อเรื่องหลักของภาพยนตร์ชุด Star Wars โดยบอกเล่าเรื่องราวที่เคยเกิดขึ้นก่อนเหตุการณ์ใน Star Wars: A New Hope (1977) หรือภาคที่ 4 ของภาพยนตร์ชุดนี้ โดยบอกเล่าถึงช่วงเวลาที่สภาเจไดล่มสลายและเจไดจำนวนมากต้องถูกทำลาย จึงได้ก่อเกิดกลุ่มผู้ต่อต้าน ที่ภายหลังได้กลายมาเป็นกองทัพกบฏ Rebellion กำกับภาพยนตร์โดย Gareth Edwards (Monsters (2010) และ Godzilla (2014))\n.\nภาพยนตร์ภาคแยกของภาพยนตร์ชุด Star Wars ที่ผู้ที่ไม่เคยรับชมภาพยนตร์ชุดนี้มาก่อนก็สามารถเข้าใจเนื้อเรื่องได้ ตัวหนังบอกเล่าเนื้อหาของกลุ่มกบฏและความเชื่อมโยงก่อนเกิดเหตุการณ์ใน A New Hope ผ่านเรื่องราวของ Jyn Erso (Felicity Jones) ลูกสาวของนักวิทยาศาสตร์ผู้อยู่เบื้องหลังการสร้าง Death Star อาวุธทำลายล้างอันทรงพลังของฝ่ายจักรวรรดิ ด้วยการบอกเล่าเรื่องราวผ่านตัวละครหลักผู้นี้ในช่วงต้น อาจทำให้ภูมิหลังและเรื่องราวของตัวละครอื่นๆในฝ่ายกบฏลดน้อยหรืออ่อนลงไป แต่หนังก็ทดแทนด้วยเรื่องราวของอุดมการณ์การต่อสู้ด้วยความหวังอันน้อยนิดได้อย่างทรงพลัง ฉากสมรภูมิรบในเรื่องอัดแน่นไปด้วยความดุดัน จริงจัง และรุนแรง ซึ่งเรียกได้ว่าเป็นสมรภูมิที่โหดเหี้ยมและสร้างความเจ็บปวดจากการสูญเสียมากกว่าหลายๆภาคก็ว่าได้ นอกจากนี้ตัวหนังยังมี Easter Egg และการเซอร์ไพรส์ของตัวละครหลายๆตัว ที่สามารถเรียกเสียงกรี๊ดจากแฟน Star Wars ได้อย่างตราตรึง เป็นการเติมเต็มจิ๊กซอว์ของเนื้อหาที่ทรงพลัง งดงาม และน่าทึ่งจริงๆ\n.\nMy Score : 9.0/10\n\n"}
