{"movie_name": "The True Detective", "text": "ถ้าใครชอบหนังหม่นๆ ลึกๆ จังหวะเนิบช้าหน่อย Series อันหนึ่งที่อยากจะแนะนำมากๆ คือ The True Detective เป็น Series Season ละ 8 ตอนฉายทาง HBO ตอนนี้ Season 2 กำลังจะมาละ (จริงๆ มันจบใน Season อาจจะเรียกได้ว่าเป็น Mini Series ที่มี Theme เหมือนกันมากกว่า) (Spoil เล็กน้อยถ้าไม่ชอบ Spoil ปิดไปเลยจ้า)\n\n\n\nความรู้สึกในการดู The True Detective เป็นความรู้สึกเดียวกับ Gracepoint , Prisoners, และ Texas Killing Fields คือเป็นหนังที่แน่น หนัก เล่นประเด็นเรื่องความบาป ศาสนา ความรู้สึกว่าตัวเองเป็นคนบาปหนาและการต้องการจะก้าวผ่าน ความรู้สึกว่าตัวเองก็มีความดี การถูกยอมรับของมนุษย์ การดู Series ที่มี Theme ประมาณนี้ มันสนุกตรงที่ว่า พอมันนานๆ ลึกๆ มันมีเวลามากพอที่จะพาเราจมดิ่งไปสู่คำถามและการคลี่คลายคำตอบบางอย่าง\n\n\n\nเวลาประมาณ 8 ชั่วโมงช้ามากพอที่จะทำให้เราคิดทัน ค่อยๆคิด และประสบ เรื่องราวต่างๆ ไปพร้อมกับตัวละคร หรือ ครุ่นคิดถึงสิ่งที่ Series ได้ตั้งเอาไว้ สิ่งที่มันสนุกคือ The True Detective ค่อยๆ พาเราไปสุ่คำถามบางอย่าง และ ตอบคำถามนั้นได้อย่าง น่าประทับใจ โดยเฉพาะอย่างยิ่งประเด็นทางศาสนาที่หนังค่อยๆ เผยออกมา ตัวละครตัวหนึ่งได้เผยความรู้สึกต่อชีวิตที่เปลี่ยนไปได้อย่างประทับใจยิ่ง\n\n10/10 สำหรับ The True Detective Season 1 ครับ\n\nแก้ไขข้อความเมื่อ 19 พฤษภาคม 2558 เวลา 15:18 น."}
