{"movie_name": "กัดกระชากเกรียน", "text": "หนังซอมบี้ที่ไร้ความตื่นเต้น  ไร้ความสนุก เหมือนนั่งดูเด็กไล่ตีกัน  ซอมบี้ไม่มีความน่ากลัวแม้ปลายเล็บ  ดูๆไปก็ตลกมากกว่า ท่าซอมบี้แต่ละตัวเงอะๆงะๆยักแย่ยักยันดูไร้พิษสง เหมือนงานละครโรงเรียน   วิ่งหนีกันไปมาไม่มีลุ้นเลย ดูแล้วไม่แคร์ตัวละคร อยากให้รีบกัดๆตายๆไปให้หมดพวกเด็กเกรียนอยู่ดีไม่ว่าดีริลองของเข้าไปหาผีเอง   ตัวหนังดูเหมือนตั้งใจจะซีเรียสอยู่ เพราะในเรื่องไม่ได้มีความตลกเท่าไหร่ (ส่วนมุขตลกที่ใส่เข้ามานั้นโดดจากตัวหนังมาก)  และมีการพยายามจะดราม่าในช่วงท้ายๆ แต่หนังก็ล้มเหลวไม่สามารถสร้างอารมณ์ร่วมได้  เสียดายนักแสดงดีๆอย่าง \"ปวีณา ชารีฟสกุล\" การแสดงของเธอถ้าไปอยู่ในหนังที่มีการกำกับที่ดีจะเป็นตอนที่ทรงพลังมาก  มีการสร้างตัวละครที่มีสีสันน่าสนใจอย่าง คูเปอร์ แต่แล้วก็ไม่นำพา บทสะเปะสะปะเละเทะเลอะเทอะ  วิ่งกันเหมือนเด็กๆวิ่งเล่นหนีผี  ไม่ได้อารมณ์ความเป็นภาพยนตร์เลย  การแสดงของนักแสดงวัยรุ่นไม่ผ่านสักคน   ยิ่งตอนจบ อะไรของคุณพี่ เมาหรือเปล่าจ๊ะ\n\n  ล่าสุดเห็นรอบถูกถอดแทบหมด เพราะการมายึดโรงของ Fast 8    หนังเรื่องนี้คงเป็นความล้มเหลวทางรายได้อย่างที่สุดของ พชร์ อานนท์  ซึ่ง\nคงทำให้วงการหนังไทยหันมาทบทวนและ \"คิดใหม่ ทำใหม่ ทำให้ดี\"\n\n  \"กัดกระชากเกรียน\"  จึงเป็นหนังไทยที่เป็นบทเรียนกระชากความเกรียนให้เงิบกันไป...\n\n\nคะแนนหนังพจน์ อานนท์ เท่าที่ได้ดู\n\nเพื่อน  รัก ว่ะ    7/10\nม.6/5 ปากหมาท้าผี  5/10\nหอแต๋วแตก    4/10\nวัยเป้งง นักเลงขาสั้น   4/10\nเลิฟเฮี้ยวเฟี้ยวต๊อด     4/10\nป๊าด 888 แรงทะลุนรก   3/10\nกัดกระชากเกรียน     1/10\n\nแก้ไขข้อความเมื่อ 12 เมษายน เวลา 01:00 น."}
