{"movie_name": "Hardcore Henry", "text": "เป็นภาพยนตร์ที่ถ่ายทอดจากมุมมองของบุคคลที ่1 (First Person Perspective) ในภาพยนตร์แอคชั่นที่มีการเคลื่อนไหวรวดเร็วอยู่ตอนทั้งเรื่อง จึงไม่เหมาะสมต่อผู้ที่เวียนหัวง่ายอย่างมาก\n\nพลอตเรื่องจริงๆแล้วก็ไม่มีอะไรมาก แต่มีปมมากกว่า 1 ปม และมีความหักมุมอยู่ในตัวปมแต่ละปม จะบอกว่าถ้าหนังถ่ายทอดออกมาในแบบมุมมองของภาพยนตร์ทั่วไปที่ดูเรื่องแบบกว้างๆ เราเข้าใจสถานการณ์ต่างๆมากกว่าตัวดำเนินเรื่อง ก็อาจจะสนุกเหมือนกัน แต่เมื่อหนังถ่ายทอดออกมาในแบบมุมมองบุคคลที่ 1 ทำให้เรารู้พอๆกับตัวเดินเรื่อง ซึ่งก็คือ Henry ทำให้เราเข้าใจสถานการณ์พอๆกับ Henry เราจึงเข้าใจตัวละครมากขึ้น ว่าเค้าน่าจะคิดอะไร รู้สึกยังไง และจะทำอะไรต่อไป\n\n\nแต่ปัญหาคือ ภาพยนตร์ที่ถ่ายทอดจากมุมมองของบุคคลที ่1 (First Person Perspective)ทำให้คนเวียนหัวได้ง่าย ยิ่งโดยเฉพาะในหนังแอคชั่นด้วยแล้ว มึนมาก ผมไปดูกับเพื่อน 10 คน พบว่า\n1 คน ชอบมาก\n2 คนเฉยๆ\n5 คนไม่ชอบ\nและ 2 คนเวียนหัวอย่างแรง โดยเฉพาะผม กลับมาจะเขียนรีวิวก็ไม่ไหว ตื่นมาไม่สบายเลย ...ว่าจะไปดูหนังเรื่องอื่นต่อก็ไปไม่ไหว\n\nอันที่จริงแล้วการถ่ายทอดในมุมมองบุคคลที่ 1 ไม่ได้มีในเรื่อง Hardcore Henry เป็นเรื่องแรก เคยมีภาพยนตร์เรื่องก่อนหน้านี้ที่เคยใช้มุมมองนี้ในบางช่วงของหนัง อย่างเช่น ฉากไต่ตึกของสไปดี้หลายๆภาค หรือฉากล่องลอยในอวกาศของภาพยนตร์เรื่อง Gravity บางช่วงก็ใช้เทคนิคนี้เป็นต้น แต่เชื่อว่าคนไทยเกือบจะ 100% ไม่เคยดูภาพยนตร์ที่ถ่ายทอดผ่านมุมมองบุคคลที่ 1 ทั้งเรื่องมาก่อน เรื่องนี้จึงเป็นเรื่องแรกๆของคนไทยแน่นอนครับ\n\nซึ่งหลายๆช่วงของหนังทำให้ผมคิดถึงเกมส์ Counter Strike มาก เพราะมันให้ความรู้สึกที่คล้ายกัน แต่เรียลกว่า\n\n\nการแสดงนี้ดีงามหลายคนครับ โดยเฉพาะ Haley Bennett เยี่ยมมากฮะ ผมอินมาก\n\n\nการจัดฉาก เทคนิคพิเศษ และซีจีไอก็โอเคดีครับ\n\n\nเรื่องนี้เอาไป 60 คะแนน\n\n\n\n........................................\nที่มา : http://wonnee.com/movie/review-hardcore-henry-%e0%b9%80%e0%b8%ae%e0%b8%99%e0%b8%a3%e0%b8%b5%e0%b9%88-%e0%b9%82%e0%b8%84%e0%b8%95%e0%b8%a3%e0%b8%ae%e0%b8%b2%e0%b8%a3%e0%b9%8c%e0%b8%94%e0%b8%84%e0%b8%ad%e0%b8%a3%e0%b9%8c/\n\nแก้ไขข้อความเมื่อ 21 เมษายน 2559 เวลา 14:50 น."}
