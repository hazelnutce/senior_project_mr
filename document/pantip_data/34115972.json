{"movie_name": "รีวิว Absolutely Anything", "text": "ให้ 7/10 หนัง Comedy-SciFi เรื่องราวของกลุ่มเอเลี่ยนที่ตัดสินใจว่าจะทำลายโลกหรือไม่ โดยการสุ่มมอบพลังวิเศษที่สามารถทำทุกอย่างให้เป็นจริงได้ กับชายชาวอังกฤษที่ทำอาชีพเป็นครู ผลงานการพากย์เสียงเรื่องสุดท้ายของ Robin Williams ก่อนเสียชีวิต ในบทบาทของเจ้าหมาน้อย Denis\n\nส่วนตัวค่อนข้างชอบ Simon Pegg นักแสดงนำเป็นทุนเดิมอยู่แล้ว แต่หนังก็สนุกกว่าที่คิดเอาไว้เยอะทีเดียว เรียกได้ว่าตลกและให้ความบันเทิงตั้งแต่ต้นจนจบด้วยมุกตลกแบบง่ายๆเกรียนๆแบบไม่ใช่ Dirty Joke ดูแล้วก็เบาๆคลายเครียดดี\n\nหนังเล่าเรื่องได้ง่ายแต่น่าติดตาม ในเนื้อเรื่องประเด็นหลักที่ความจริงแล้วคล้ายกับหนังเรื่อง Bruce Almighty (2003) ซึ่งนำแสดงโดย Jim Carrey มาก ต่างกันแค่แค่เปลี่ยนจากพระเจ้าเป็นเอเลี่ยน และเปลี่ยนคำขอและมุกตลกต่างๆ\n\nหากเปรียบเทียบกันแล้วก็ต้องบอกว่า ชอบ Bruce Almighty (2003) มากกว่า ด้วยเหตุผลเป็นที่แน่นอนว่า Bruce Almighty เขามาก่อน และสำหรับสมัยตอนนั้นที่ดู มันให้ความรู้สึกใหม่ และตื่นตาตื่นใจทีเดียว\n\n\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์แลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
