{"movie_name": "ไอฟาย..แต๊งกิ้ว..เลิฟยู้", "text": "รีวิวหนังใหม่ประจำสัปดาห์ I Fine Thank You Love You : ไอฟาย..แต๊งกิ้ว..เลิฟยู้ (ไม่เปิดเผยเนื้อหาสำคัญ)\n.\n“เพลง” (ไอซ์-ปรีชญา พงษ์ธนานิกร) ติวเตอร์ภาษาอังกฤษสาว ต้องพบกับเรื่องราวอันสุดแสนจะน่าปวดหัว เมื่อลูกศิษย์ชาวต่างชาติของเธอตัดสินใจทิ้ง “ยิม” (ซันนี่ สุวรรณเมธานนท์) แฟนหนุ่มคนไทยไปอเมริกา แต่ด้วยความที่ยิมฟังภาษาอังกฤษไม่ออก เธอจึงอัดวีดิโอบอกเลิกใส่ธัมป์ไดรว์แล้วขอร้องให้เพลงช่วยไปเปิดแปลให้ยิมฟัง เมื่อยิมรู้ว่าถูกบอกเลิกก็โมโหมาก จึงตัดสินใจไปสมัครเรียนภาษาอังกฤษกับเพลง โดยหวังจะตามไปง้อแฟนที่อเมริกา (Cr.majorcineplex.com)\n.\n.\nภาพยนตร์ดราม่าคอมมาดี้ผลงานการกำกับของ เมษ ธราธร ผู้กำกับหนังค่าย GTH ที่เคยฝากผลงานคุณภาพไว้อย่าง ATM เออรัก เออเร่อ กลับมากับกำหนังแนวถนัดและขนนักแสดงมากฝีมือมามากมาย อาทิ ไอซ์ ปรีชญา ซันนี่ สุวรรณเมธานนท์ ตู่ ภพธร และบร๊ะเจ้าโจ๊ก อีกทั้งได้ดารารับเชิญขวัญใจหนุ่มๆอย่าง Sora Aoi มาร่วมแจมอีกด้วย หนังจัดเต็มความฮาไว้ตั้งแต่ต้นเรื่องและนำเสนอไปพร้อมกับเรื่องราวความผูกพันของแต่ละตัวละครไปพร้อมๆกัน แม้บางมุกจะดูฝืดและเสื่อมไปบ้างแต่ก็สร้างเสียงหัวเราะได้ดีทีเดียว ก่อนที่หนังจะขยี้อารมณ์คนดูด้วยเรื่องราวความรักในช่วงท้ายเรื่อง และด้วยบทบาทการแสดงของเหล่าตัวละครหลักและเพลงประกอบที่ลึกซึ้งกินใจ ทำให้ความโรแมนติกในช่วงท้ายนี้ดูโดดเด่นและสามารถสะกดอารมณ์ผู้ชมได้แบบอยู่หมัด\n.\n.\nนอกจากความดราม่าคอมมาดี้ที่หนังมอบให้ตลอดทั้งเรื่องแล้ว หนังยังสอดแทรกประเด็นเรื่องการใช้ภาษาอังกฤษของผู้คนในสังคมปัจจุบัน ทั้งด้านมุมมอง ทัศนคติ หรือแม้แต่รูปแบบการเรียนรู้ ซึ่งหนังสามารถนำเสนอได้น่าสนใจและกลมกล่อมไปกับความดราม่าคอมมาดี้ที่เป็นเนื้อเรื่องหลักได้ดีทีเดียว กระแสตอบรับของหนังเรื่องนี้ค่อนข้างน่าทึ่ง เปิดตัววันแรกเกิน 10 ล้านไปแล้ว จะสนุกแค่ไหนต้องพิสูจน์ด้วยตัวเองแล้วหล่ะครับ\n.\nMy Score : 7.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังครับ\n"}
