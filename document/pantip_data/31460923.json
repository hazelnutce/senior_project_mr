{"movie_name": "Frozen ผจญภัยแดนคำสาปราชินีหิมะ", "text": "frozen องค์หญิงธิดาน้ำแข็งสุดครีเอท กับเจ้าหญิงหัวใจว้าวุ่น\nมีหลายคนรีวิวว่าดีมากๆ เรียกว่าเป็นการคืนฟอร์มของดิสนีย์ในรอบหลายปีเลยทีเดียว\nดูแล้ว ไม่ผิดหวังครับ สุดยอดจริงๆ\n\nพล็อตเรื่องเป็นเทพนิยาย แต่การเดินเรื่องทันสมัย แอบละครน้ำเน่านิดๆ\nเพลงเพราะมาก แนะนำดูเวอร์ชั่นพากษ์ไทยเลยครับ หนูนา กับแก้มเดอะสตาร์ และทีมงาน ร้องได้มิวสิกเคิ้ลมากๆ\nเหมือนดูละครเวทีในรัชดาลัยเธียร์เตอร์กันเลยทีเดียว\n\nฉากกราฟฟิคอลังการ สวยมากที่สุดเท่าที่เคยดูในปีนี้\nโดยเฉพาะปราสาทน้ำแข็ง สวยมากๆองค์หญิงพี่สาวคนโตเรียกว่าเป็นนักครีเอเตอร์สุดๆ\nทุกอย่างที่องค์หญิงสร้างมีสไตล์ สวยงามมากๆ\n\nสำหรับข้อด้อย ก็มีนิดหน่อย เนื่องจากเนื้อเรื่องเขียนไว้ค่อนข้างเยอะ\nแต่ต้องทำให้จบในชั่วโมงครึ่ง ทำให้เรื่องราวไม่ต่อเนื่องเท่าที่ควร\nเหตุผลอะไรก็ไม่ค่อยได้เท่าไหร่\nถ้าว่ากันจริงๆ เนื้อเรื่องระดับเนี้ยจะทำเป็นซีรีส์สัก 20 ตอนจบก็ยังได้\nแต่ทุกอย่างให้อภัยได้ เนื่องจากก็ยังสนุกมากๆอยู่ดี\n\nดิสนีย์คงรู้ว่า เรื่องนี้ จะกั๊กอะไรไม่ได้ ต้องปล่อยเต็มทุกอย่าง\nดังนั้น สังเกตได้เลย ตัวละครทุกตัว หล่อสวยจัดเต็มกันทุกคน\n\nต้นเรื่อง เพลงเปิดตัวมา นึกว่าไลออนคิงภาค 3 เซียะอีก (ล้อเล่น)\nแต่เพลงอื่นๆในเรื่อง ok เลยครับ ฟังเพราะ สไตล์ดิสนีย์ยุครุ่งเรืองครบถ้วน\nคิดแล้วก็คิดถึงหนังเก่าๆ ต้องหามาดูซะแล้ว\n\nปล. มีหนังแถมหลังจบ end cradit นะครับ แต่ต้องรอนาน...มากๆ\nแถมที่แถม ก็แถมนิดเดียวพอน่ารักๆเล็กๆ\nถ้าใครว่างๆ จะนั่งรอก็ได้ แต่ไม่รอก็ไม่มีผลต่อเนื้อเรื่องหลักเท่าไหร่\n\n\n\nวันนี้ดูโรง egv ลาดพร้าว สภาพภายนอก เก่าไปหน่อย ภายในโรง ก็เรียบง่าย\nลำโพงดูเป็นกล่องไม้เหมือนลำโพงโรงอาหาร\nแต่เวลาฉายหนัง คุณภาพโปรเจคเตอร์ดีมาก สีสด เสียงกังวาลใสเซอร์ราวน์ใช้ได้\nแนะนำว่าโรงค่อนข้างยาว นั่งแถว e จะดีกว่า จะได้ยินเสียงลำโพงหลัง\n(ในขณะที่แถว a,b,c นั่งใต้ลำโพงหลัง จะได้ยินเสียงแค่ซ้าย-ขวาเท่านั้น)\n\nสำหรับผม โรงนี้ถือว่า ok เลยครับ (ยกเว้นห้องน้ำ แย่มาก แนะนำเข้าที่ชั้นล่างๆแถวบิ๊กซีจะดีกว่า)\n\nว่างๆแวะไป add friend พูดคุยเรื่องหนังกันได้นะครับที่ fb ของผม\nhttps://www.facebook.com/choord.k\n\nแก้ไขข้อความเมื่อ 2 มกราคม 2557 เวลา 16:13 น."}
