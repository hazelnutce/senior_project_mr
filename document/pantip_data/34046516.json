{"movie_name": "The Man from U.N.C.L.E.", "text": "  - อเมริการ่วมทีมกับรัสเซีย มิตรที่เป็นศัตรู -\n\nอีกแล้วสำหรับหนังแนวสายลับจารชนที่ผมตีตั๋วไปดูเป็นเรื่องที่สามในปีนี้เรื่องก่อนหน้าคือ Kingsman และ Spy ซึ่งจัดได้ว่าหนังดีและสนุกทั้งคู่และ The Man from U.N.C.L.E. จากผู้กำกับกาย ริชชี่ก็ทำออกมาได้ดีตามมาตรฐาน แต่ด้วยความที่หนังเรื่องนี้มันไม่ค่อยมีอะไรใหม่ๆเลย มันมีแต่พล็อตเรื่องเดิมๆตามฉบับหนังสายลับทั่วไปมันไม่ค่อยมีเอกลักษณ์เฉพาะตัวให้น่าจดจำอะไรเลย\n\nแต่ถึงกระนั้นด้วยความที่ตัวของหนังเองมีเทคนิคการถ่ายภาพ Artwork ฉาก สถานที่ต่างๆที่ดีมากๆกับเพลงประกอบสุดเพราะที่มาพร้อมกับบรรยากาศยุคสมัยสงครามเย็น แต่ก็ด้วยความที่หนังมันดำเนินเนื้อเรื่องได้ธรรมดาและเรื่อยๆมากแต่ด้วยความที่หนังมันมีองค์ประกอบ ลูกเล่น มุขขำขันต่างที่สอดแทรกมาตลอดจึงจัดได้ว่าสนุกสนานเลย แต่พอช่วงเกือบท้ายๆของหนังหนังดร็อปลงมาอย่างเห็นได้ชัดทั้งบทสรุปที่ดูจบง่ายเกินไปและเร็วเกินไปอีกต่างหากและด้วยความที่หนังมันมีการปูเรื่องไปภาคต่อไปจึงทำให้ส่วนท้ายๆของหนังที่ควรจะเข้มข้นกลับขาดๆเกินๆเป็นอย่างมาก\n\nแต่เรื่องการออกแบบตัวละครการกระจายบทของหนังเรื่องนี้เราว่าทำได้ดีมากๆทุกตัวละครหลักๆที่เราเห็นในโปสเตอร์และตัวอย่างล้วนมีความสำคัญไม่มีการมาแย่งซีนกันเลยแม้แต่น้อย และการแสดงเฮนรี่ คาวิลล์กับบทสายลับอเมริกาผู้เก่งกาจ เจ้าชู้ ท่าทางดูทะเล้นซึ่งก็ทำออกมาได้ดีเลยแต่ไปๆมาๆเรากับชื่นชอบในมิติของตัวละครของอิลยา สายลับรัสเซียที่แสดงโดยอาร์มี่ แฮมเมอร์มากกว่าเพราะท่าทางที่ดูเหมือนจะน่ากลัวแต่กลับมีมุมน่ารักๆและความหลังในอดีตที่น่าเห็นใจทำให้ดูมีมิติที่ลึกซึ้งกว่าตัวละครของเฮนรี่ ส่วนนางเอกของหนังอย่างอลิเซียนางก็มีเคมีที่เข้าขากับนักแสดงหลักทั้งสองคนเป็นอย่างมากจึงส่งผลให้หนังมีการแสดงที่ดูลื่นไหลกันเป็นอย่างมาก\n\nส่วนตัวไม่นึกว่ามันจะปูเรื่องไปภาคต่อน่ะแต่หนังโอเคเลยถ้ามีภาคต่อเราก็พร้อมดูน่ะเพราะหนังมันคุ้มค่าเงินและเวลาที่เสียไปเหมือนกัน...END\n\nฝากติดตามเพจ https://www.facebook.com/pages/This-Film/1512749205657350 ด้วยน่ะครับ^^\n\nแก้ไขข้อความเมื่อ 13 สิงหาคม 2558 เวลา 15:28 น."}
