{"movie_name": "Pirates of the Caribbean : Dead Men Tell No Tales", "text": "ออกตัวก่อนได้เลยว่า ไม่ใช่แฟน Pirates of the Caribbean ซักเท่าไรเลย   ส่วนตัวชอบแค่ภาคแรก  ส่วน 2-3-4 ค่อนข้างเฉยๆออกไปทางง่วงซักเล็กน้อย    มาภาค 5 นี้ ก็เพราะน้องชวนไปดูนี้แหละก็เลยได้ดู ซึ่งรีวิวเล็กๆอันนี้ถือว่า มาจากคนจำเนื้อเรื่องภาคก่อนไม่ได้ และไม่ใช่แฟนละกันนะ\n\nเนื่องจากไม่ได้ดูตัวอย่างเลยไม่รู้เลยว่าภาคนี้เกี่ยวกับอะไร  แต่รู้สึกได้เลยว่า หนังเล่าเรื่องค่อนข้างรวดเร็ว ไม่อืดอาดเท่าไร(ต้นๆเรื่องอืดนิด)  ดำเนินเรื่องเร็วถูกใจ  ปูพื้นแต่ละตัวแปบนึงแล้วก็แอ๊คชั่นกันรัวๆ   ซึ่งเล่าเรื่องเร็วมันก็ดีอย่าง แต่ก็ไปเสียอย่างตอนที่บางฉากน่าขยี้มากกว่านี้หน่อย\n\nเอฟเฟคไม่ต้องพูดถึงเลยจริงๆ มันสวยอลังการอยู่แล้ว แต่ที่ชอบมากสุดคือ ความฮาที่ใส่มุกมาแทบตลอดทั้งเรื่อง มีทั้งการใช้เหตุการณ์ในหนังมาใส่มุกขยี้ซะฮา  หรือ ความกวนของกัปตันแจ๊คที่มาทั้งในรูปแบบคำพูดและการกระทำที่รู้สึกทำไมมันกวนได้เยี่ยงนี้  บางมุกเล่นเอาคำค้างข้ามซีนเลย\n\nเนื้อเรื่องภาคนี้ค่อนข้างเป็นเส้นตรงนะ หลายคนคงจะพอคาดเดาได้อยู่แหละ  แต่สิ่งที่ทำให้ไม่รู้สึกว่า \"เบื่อ\" นอกจากจะมุกตลกแล้ว ยังเป็นความ \"ชุลมุน\" ที่ทำให้คนดูรู้สึก \"สนุก\" ไปกับการ ลุ้นเอาใจช่วยกัปตันแจ๊คว่า \"มันจะรอดไปยังไงวะเนี่ย\"  แต่ละเหตุการณ์นี้ ใช้ไหวพริบ และความมั่วซั่วล้วนๆเลย   มันชุลมุนดีนะ ทั้งฮาทั้งลุ้น  สนุกดี\n\nนอกจากจะตลกแล้ว ในส่วนของความดราม่า ก็ถือว่าทำได้ดีอยู่ แม้บางตอนจะรู้สึกว่า เยอะเกินไปนิด แต่ก็โอเคแหละไม่เอียนไร ฮ่าๆ   \n\nโดยรวมเลยละกันนะ สำหรับคนไม่ใช่แฟนหนังไตเติ้ลนี้  รู้สึกว่าดูภาคนี้สนุกมากและเพลิดเพลินมาก  มุกตลกและฉากแอ๊คชั่นต่างๆก็ดี ดูแล้วก็ไม่งงอะไรแม้จะจำไรภาคก่อนไม่ได้    แต่ถ้าคุณจำได้มันน่าจะยิ่งเพิ่มความอินไรในบางฉากได้เยอะกว่าเดิม\n\n***อย่าลืมดู End Credit นะคร้าบ***\n\nปล.เป็นครั้งแรกที่รู้สึกอยากดูภาคต่อไปเลยเนี่ย  ฮ่าๆ\n\n"}
