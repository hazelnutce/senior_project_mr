{"movie_name": "Kite", "text": "วันนี้รอบเวลาที่สะดวกมีให้เลือกดูระหว่าง นางพญาผมขาว กับ อีน้องผมแดง แต่พญาผมขาวไม่มีพากย์ไทย ก็เลยขอผ่าน มาเลือก อีน้องผมแดง แทนละกัน (จิงๆ อยากดู ผมขาว มากกว่าหน่อยๆ)\n\nหนังเปิดตัวมาเหมือนจะดูดีเลย 10 นาทีแรก ดูใช้ได้ แต่หลังจากนั้นตลอดทั้งเรื่องจะรู้สึกว่า \"นี่มันอะไรกันเนี่ย ทำอะไรมาให้กรูดูฟ่ะ\" ช่างเป็น 80 นาทีที่ทรมานใช้ได้เลย\n\nแอ๊คติ้งห่วยขั้นเทพ ไร้ซึ่งอารมณ์ ไม่สามารถสื่อออกมาให้คนดูรู้ได้เลยว่า สรุปเมิงแค้นมากแค่ไหน หรือรักมากแค่ไหน ไม่รู้สึกถึงความผูกพันอะไรเล๊ย เล่นกันแข็งแป้กแทบทุกคน (ยกเว้นพี่ แซมมัว ของผม ที่ยังพอได้)\n\nบทหนังก็โคตรจะตลก ไม่สมเหตุสมผล บทหนังแบบนี้ยังมีเหลืออยู่ในยุคปัจจุบันนี้ได้ยังไงกัน ตัวละครทำอะไรไม่เมคเซ้นส์บ่อยดี ตลกอ่ะ\n\nฉากแอ๊คชั่นสุดจะกร่อย ธรรมด๊า ธรรมดา ไม่รู้ว่านางเอกตกลงจะเก่งหรือไม่เก่ง ไม่สามารถประเมินได้เลย ตัวที่น่าจะชนะง่ายๆ ก็ดันสู้ซะนาน แล้วก็ไม่รู้ว่าเก่งเพราะอะไร\n\nรอบที่ผมดู มีทั่งโรงฯคือ 13 คน หนังเริ่มไปกลางเรื่อง ลุกออกไป 3 คน พอถึงจุดเฉลยเรื่อง ก็ลุกไปอีก 2 คน พอหนังจบ แต่ละคนเดินออกมานิ่งๆ เหมือนเพิ่งตื่น ฮ่าๆ\n\nทำได้ยังไงเนี่ย ไม่สนุกตลอดทั้งเรื่องเลย พยายามคิดหาข้อดีของหนังเรื่องนี้เพื่อจะเขียนถึงเหมือนกันนะ แต่นึกไม่ออก เนื่องจากดูฟรี มันก็ไม่เสียดายเงินหรอก แต่มัน \"เสียดายเวลา\" โคตรเลย\n\nสรุปเลยละกัน เรื่องนี้น่าจะเหมาะกับ ผู้หญิงดูมากกว่านะในความรู้สึก ได้เห็น ผู้หญิงเก่งๆ แก้แค้น เหี้ยมหน่อยๆ ไรงี้ คงฟิน แต่บอกเลย ไม่ดูก็ไม่เสียดายหรอกครับ 55+\n\n"}
