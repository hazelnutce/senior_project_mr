{"movie_name": "Sadako 3D", "text": "Sadako 3D\n\n\n\nเมื่อยุคหนัง The Ring Ju-On ผีอินเตอร์เน็ต หรือหนังผีญี่ปุ่นเป็นหนังผีที่ทำให้ผมกลัวได้มากที่สุดในโลกครับ สิ่งที่ผมชอบในหนังผีญี่ปุ่นคือบรรยากาศความเงียบ หลอน วังเวง และทุกๆครั้งที่ผีมักจะมาแบบไม่ทันรู้ตัว ไม่มีเสียงเพลงประกอบ ชอบให้เราบังเอิญเห็น และเอาภาพผีติดตาไปยามค่ำคืน ต่างจากผีโป๊งชึ่งที่แค่ตกใจในโรงแล้วจบ\n\nด้วยเหตุข้างต้นนี้เอง ทำให้หนังอย่าง Sadako 3D หรือผีญี่ปุ่นตัวแม่จากเรื่อง The Ring ทำให้ผมโกรธ และเกลียดหนังเรื่องนี้มากๆ ติดท๊อปเทนหนังเกลียดในชีวิตไปเรียบร้อย เมื่อ Sadako 3D ทำลายล้างความอาถรรพ์ ความคลาสสิคของผีญี่ปุ่นไปจนหมดสิ้น เรียกได้ว่าทิ้งลงชักโครกยังไม่พอต้องรีบคนมาดูดส้วมให้หายไปให้หมด\n\nนี่เป็นหนังที่เพ้อเจ้อ เลอะเทอะมากครับ เริ่มตั้งแต่นางเอกมีพลังจิตเหมือน Carrie หรือ X-Men การดำเนินเรื่องที่มั่วเละเทะ การแสดงที่โอเวอร์แอ๊คติ้งราวกับแสดงงิ้วโชว์ศาลเจ้า ความเงียบที่เป็นจุดขายของผีญี่ปุ่นก็ถูกแทนที่ด้วยเสียงเพลงโป๊งชึ่งอะเอะโครมคราม และที่เหลือทนจนหลอนกว่าเห็นผีคือกราฟฟิคที่ตั้งใจทำออกมาเป็น 3D ที่กล้าบอกได้เลยครับว่าเทียบเท่ากับหนังแอ๊คชั่นไทยทุนสร้างสองร้อยล้านบางเรื่องที่ฉายเมื่อปีที่แล้วด้วยซ้ำ\n\nและที่โคตรจะโกรธมากๆคือการจับเจ๊ผีซาดาโกะจอมหลอนแห่งยุค กลายเป็นมาเป็นสัตว์ประหลาดตั๊กแตนตำข้าวดังที่เห็นในรูปท้ายกระทู้ เป็นหนึ่งในสัตว์ประหลาดที่รูปร่างงี่เง่าสุดๆเท่าที่เคยเห็นมาตัวหนึ่งเลยครับ นอกจากจะไม่หลอน แถมยังตายง่าย แล้วช่วงท้ายๆยังมีฉากเท่เวอร์ของนางเอกที่ใช้สู้กับผีซาดาโกะพันธุ์ใหม่ซะอีก (ดังในรูปข้างล่าง เจ๊เป็นซามูไรเรอะไง)\n\nถ้าจะให้หาเหตุผลดีๆหนึ่งข้อยอมทนดูหนังเรื่องนี้ แนะนำให้เปิดไปตอนท้ายสุดของเรื่องเพื่อไปดูหน้าสวยๆตัวจริงของซาดาโกะก็พอครับ\n\nโคตรจะงงว่า ห่วยและดูถูกความเป็นซาดาโกะขนาดนี้ ยังมีทำภาค 2 มาอีกแน่ะ ตูล่ะงง\n\n>>> F <<<\n\n[Spoil] คลิกเพื่อดูข้อความที่ซ่อนไว้\n\nhttps://www.facebook.com/photo.php?fbid=812751482075231&set=a.261764163840635.83587.246975608652824&type=1&relevant_count=1\n"}
