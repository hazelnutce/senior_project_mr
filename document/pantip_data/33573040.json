{"movie_name": "Age of Adaline", "text": "[Mini-Review]หนังเข้าใหม่ประจำสัปดาห์ : Age of Adaline อดาไลน์ หยุดเวลา รอปาฏิหาริย์รัก (ไม่สปอยล์)\n.\n“ความเป็นนิจนิรันดร์คือความปวดร้าวและตราบาปของความรัก โดยหนังสามารถบอกเล่าความเจ็บปวดนี้ผ่านตัวละคร Adaline ได้อย่างลึกซึ้งและสะเทือนใจ”\n.\nผลงานภาพยนตร์รักโรแมนติกเรื่องใหม่จากผู้กำกับ Celeste & Jesse Forever เล่าเรื่องของ อดาไลน์ โบว์แมน (เบลค ไลฟ์ลี) หญิงสาววัย 29 ปีได้ประสบอุบัติเหตุร้ายแรงในคืนหิมะตกคืนหนึ่ง ซึ่งเป็นเหตุการณ์ที่ทำให้ชีวิตของเธอไม่เหมือนเดิมอีกต่อไป นั่นคือเธอจะไม่มีวันแก่ลงอีกแล้ว อดาไลน์ใช้ชีวิตด้วยวัย 29 ปีต่อมาอีกเป็นระยะเวลายาวนานถึง 8 ทศวรรษ จนลูกสาวแก่กว่าเธอไปมากโข เธอต้องเผชิญหน้ากับความเงียบเหงา ความโดดเดี่ยว และการจากลาคนเธอเธอรักไปไม่รู้กี่ครั้งต่อกี่หน และในขณะเดียวกันเธอก็ไม่กล้าเปิดใจกับใครเพราะกลัวว่าความลับที่ไม่น่าเปิดเผยนี้จะเป็นที่ล่วงรู้ แต่แล้ววันหนึ่งเธอกลับมีโอกาสได้พบกับชายหนุ่มใจงามนาม เอลลิส โจนส์ (มิคิเอล ฮิวส์แมน) ผู้ที่ทำให้เธอกล้าที่จะมีชีวิตและอยากจะรักใครอีกครั้ง อย่างไรก็ดี ในสุดสัปดาห์หนึ่งกับครอบครัวของเอลลิส กลับมีเหตุให้เธอต้องเปิดเผยความจริงเกี่ยวกับตัวเธอ และการตัดสินใจครั้งนี้จะเปลี่ยนชีวิตของเธอไปตลอดกาล (Cr.majorcineplex.com)\n.\nตัวหนังหยิบเอาลักษณะพิเศษของตัวละครมาถ่ายทอดผ่านเรื่องราวความรักได้อย่างเจ็บปวดและงดงาม หนังค่อยๆเล่าเรื่องในอดีตผ่านการรำลึกความหลังและความผูกพันต่อเรื่องราวรอบข้างของ Adaline ซึ่งชวนให้ผู้ชมสามารถเข้าถึงภาพบรรยากาศ เหตุการณ์สำคัญในยุคศตวรรษที่ 19 เป็นต้นมาและดำดิ่งสู่เบื้องลึกของจิตใจของ Adaline ไปพร้อมๆกัน ด้านนักแสดง Blake Lively สามารถถ่ายทอดความสุขบนความทุกข์ผ่านตัวละคร Adaline ได้อย่างเจ็บปวดและลึกซึ้งสะเทือนใจ อีกทั้งเมื่อหนังเดินเรื่องเข้าช่วงที่มีนักแสดงรุ่นเก๋าอย่าง Harrison Ford ด้วยบทหนังและความสามารถของนักแสดงทั้งคู่ ยิ่งชวนบีบหัวใจคนดูและสะเทือนอารมณ์มาก สำหรับผู้ที่ชื่นชอบภาพยนตร์ดราม่า โดยเฉพาะภาพยนตร์ดราม่าที่หยิบเอาประเด็นความรักบนเงื่อนไขของเวลาและโศกนาฎกรรมของตัวละครอย่าง The Curious Case of Benjamin Button (2008) แนะนำว่าไม่ควรพลาดเรื่องนี้เลยครับ\n.\nMy Score : 8.5/10\n\n"}
