{"movie_name": "Sing Movie (8.5/10)", "text": "เรื่องย่อ:\nภาพยนตร์อนิเมชั่นในโลกของเหล่าสิงสาราสัตว์ที่เล่าเรื่องราวของ \"มูน\" เจ้าของโรงละครตกอับที่ต้องการกู้หน้าธุรกิจของตนเองด้วยการจัดประกวดร้องเพลงขึ้นด้วยเงินรางวัลที่สูงมากๆ (แต่ความจริงมูนไม่ได้เงินขนาดนั้น) เป็นผลให้สัตว์น้อยใหญ่แห่กันเข้ามาประกวด ความวุ่นวายและความเฮฮาของเสียงเพลงจึงเกิดขึ้น แถมมูนจะแก้ปัญหาเรื่องเงินรางวัลยังไง ต้องไปติดตามชมกันเองครับ (เยอะกว่านี้เดี๋ยวจะโดนข้อหาสปอย)\n\nรีวิวสั้นๆ:\nหนังมีความหลากหลายด้านอารมณ์และก็ทำได้ดีในทุกรสชาติ ทั้งความสนุก ฮา ดราม่า และสร้างแรงบันดาลใจถือว่าทำได้ถึงจุดพีค ต้องขอชมการผูกเรื่องที่ช่วยสร้างความกลมกล่อมให้กับหนังได้มาก ตัวละครมีครบทุกคาแร็คเตอร์และเกลี่ยความสำคัญของแต่ละบทได้ลงตัว แม้เรื่องราวจะเดาได้ง่ายและได้หวือหวามาก แต่ความบันเทิงทั้งเพลงฮิตที่นำมาใช้ การสลับช่วงของอารมณ์ช่วยให้หนังน่าสนใจขึ้นเยอะมาก ส่วนที่ไม่ชอบคงเป็นกลางเรื่องที่จะดูดร๊อปๆแอบหน้าเบื่อไปหน่อย แต่โดยรวมแล้วถือว่าเป็นอนิเมชั่นที่ดูสนุกอีกเรื่องนึงในปีนี้\n* ล่าสุดหนังถูกเสนอชื่อให้เข้าชิงรางวัลภาพยนตร์อนิเมชั่นยอดเยี่ยมและเพลงประกอบภาพยนตร์จากเวทีลูกโลกทองคำด้วย\n\nความเห็นเพิ่มเติม:\nส่วนตัวผมเห็นว่า ในเรื่องความบันเทิงและความสนุก ผมยังชอบ \"Trolls\" มากกว่า แต่ในส่วนของงานสร้าง Sing มีอะไรหลายๆที่ประณีตกว่า ที่เห็นได้ชัดที่สุดคงเป็นการผูกเรื่องราวที่ Sing กับประเด็นความหลากหลายของตัวละครทำได้เนี๊ยบมาก ในขณะที่ Trolls ไม่ต้องพบความกับความหลากหลายขนาดนั้น (พูดง่ายๆคือ Trolls เลือกเล่นท่าที่ง่ายกว่า แต่ Sing ใช่ท่ายาก และก็ทำได้ดี)\n\nMoviesFeedback No.97/2016\nฝากเพจรีวิวด้วยนะครับ มากดไลก์ติดตามรีวิวหนังใหม่ๆกันที่: https://www.facebook.com/FeedbackMovies\n"}
