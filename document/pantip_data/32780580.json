{"movie_name": "The Eyes Diary คนเห็นผี", "text": "ผลงานดัดแปลงจากฉบับการ์ตูนมาเป็น “The Eyes Diary คนเห็นผี” ที่เป็นหนังผีที่ผสมความโรแมนติกผ่านเรื่องราวของคนที่พยายามทุกอย่างที่จะเห็นผีของคนรักที่ตายจากไป\n\nเรื่องราวของการติดในบ่วงที่ถูกนำมาเล่าในหนังเรื่องนี้ พูดถึงทั้งในมุมของทั้งผีและคน ที่ต่างก็ไม่ยอมจะปล่อยปมบางอย่างในใจเพื่อจากไปในทางของตน เราอาจเคยได้รับรู้มาก่อนว่า ผีที่ตายอย่างกะทันหันมักจะยังวนเวียนอยู่กับสถานที่ สิ่งของ หรือเหตุการณ์ที่ตนผูกพัน หนังเรื่องนี้ก็พูดถึงสิ่งนี้ แต่เพิ่มแง่มุมของคนที่ติดอยู่บ่วงเช่นนี้เข้าไปด้วย\n\n\nหนังปูเรื่องมาค่อนข้างน่าสนใจ เรื่องราวของชายหนุ่มผู้ต้องการเห็นวิญญาณของคนรักที่ตายจากไป หนังทิ้งสาเหตุการตายที่น่าสงสัยให้คนดูติดตาม แต่ก็เฉลยได้เร็วเกินคาด ไม่ใช่แค่ผีหรอกที่ยังมีบ่วง แต่คนเองก็ยังยึดติดกับบ่วงไปปล่อยวางเช่นกัน\n\nถ้าจะถามว่า ชอบการแสดงของใครมากที่สุดในเรื่อง ก็คงจะตอบตามความรู้สึกของตัวเองได้ว่า โฟกัส จีระกุล เธอเป็นคนเดียวที่ทำให้น้ำตาซึมไปพร้อมกับเธอได้ ขณะที่เมโกะเกือบแล้ว เกือบแล้วจริงๆ ขณะที่พระเอกของเรา ไม่อินอะไรกับตัวละครนี้เลยจริงๆ\n\nหนังเลือกที่จะเข้าหาทุกทางเท่าที่จะทำได้ แต่บทยังดูแปร่งๆ ทำได้แค่เกือบอิน แต่รู้สึกประหลาดในหลายจุด\n\nThe Eyes Diary คนเห็นผี | http://bit.ly/1wEYG6k\n"}
