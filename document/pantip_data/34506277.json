{"movie_name": "THE LOBSTER", "text": "The Lobster ว่าด้วยเรื่องของสังคมที่พัฒนาไปถึงจุดสูงสุดของการมีคู่\nนั่นก็คือคนที่ไม่มีคู้หรือไม่แต่งงาน (หรือกระทั่วผัวหาย เมียตาย)\nจะไม่สามารถอยู่ในเมืองได้ โดยคนที่เป็นโสดจะถูกส่งไปที่ “The Hotels”\nที่ถ้าหากว่าไม่สามารถหาคู่ได้ภายใน 45 วันจะต้องกลายเป็นสัตว์ที่ตัวเองเลือก\nซึ่งพระเอกของเราเลือกเป็น...Lobster\nซึ่งวันที่ 44 พระเอกตัดสินใจหนีออกจากโรงแรม\nเพื่อจะพบว่าแม้ในช่วงเวลาที่ต้องการความเดียวดายที่สุด ก็ไม่อาจหนีความรักได้พ้น\n\n\nที่ว่าเป็นหนังบ้าหนังบอเพราะมันบ้าด้วยพล็อตเรื่องพิลึกกึกกือที่เล่ามาด้านบน\nหนังเอาสิ่งที่ซับซ้อนที่สุดของมนุษยชาติอย่างความรัก\nมารวบรัดแสดงออกอย่างซื่อตรงและทื่อด้าน\nไม่ว่าจะเป็นบทสนทนาที่สั้นและตรงที่แทบไม่พบเจอในชีวิตจริง\nการตกลงปลงใจเป็นคู่กันเพียงเพราะมีบางอย่างที่เหมือนกัน\nเช่น เลือดกำเดาเหลาเหมือนกัน, เป็นคนไร้ความรู้สึกเหมือนกัน, สายตาสั้นเหมือนกัน\nแค่นี้ก็เป็นคู่กันแล้ว...บ้าบอชะมัด!\nหนังบ้าบอในแบบที่คาดเดาทิศทางอะไรไม่ได้เลยตลอดเวลา 2 ชม\nจิกกัด ประชดประชัน -ดันมนุษย์ โดยใช้ตลกร้ายได้อย่างโคตรเจ็บแสบ\n\n\nหนังไล่ประชดทัศนคติต่อความรักสุดโต่งทุกประเภทบนโลกนี้\nหนังประชดทัศนคติที่ที่ความรักต้องมีแค่ต่างเพศหรือเพศเดียวกันเท่านั้น\nหนังประชดมนุษย์ชนิดที่ต้องมีคู่ให้ได้ไม่ว่าจะต้องฝืนตัวเองยังไงก็ตาม\nนังประชดพวกคนโสดที่หากจะโสดให้สุด ห้ามมีความรักใดๆ ทั้งสิ้นและต้องทำลายคู่ของคนอื่นด้วย\n\n\nหนังตั้งคำถามกับความยึดมั่นถือมั่นในสาเหตุของการเป็นคู่\nซึ่งในหนังเรื่องนี้หมายถึงคนที่คู่กันคือคนที่มีอะไรบางอย่างเหมือนๆ กัน\nหากใครคนนึงต้องสูญเสียความเหมือนบางอย่างนั้นไปอย่างน่าเศร้า\nจะยังเป็นคู่กันอยู่อีกไหม?\n\n\nซึ่งการประชดและคำถามทั้งหมดนี้\nหนังไม่มีคำตอบใดๆ ทั้งสิ้น\nแค่เล่าเรื่องที่ทำให้เราสงสัยและคิดในใจว่า \"ไอบ้าเอ๊ย!\" ไปเรื่อยๆ\nและจบแบบที่เราต้องอุทานในใจว่า “ไอ้****”\n\n"}
