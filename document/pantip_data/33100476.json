{"movie_name": "foxcatcher", "text": "Foxcatcher คือผลงานเรื่องล่าสุดของผู้กำกับ Bennet Miller ที่กลับมาพร้อมกับงานถนัด นั่นคือการนำเรื่องราวที่เกิดขึ้นจริง มาถ่ายทอดเป็นภาพยนตร์\n\nซึ่งเรื่องราวจริงในครั้งนี้ก็คือคดีสะเทือนขวัญในปี 1996 เมื่อ John E. du Pont มหาเศรษฐีผู้สนับสนุนกีฬามวยปล้ำ ได้ลั่นไกสังหาร David Schultz นักมวยปล้ำเหรียญทอง Olympic ที่เป็นผู้ฝึกสอนให้กับ Foxcatcher ทีมมวยปล้ำที่ John ก่อตั้งขึ้นมา จนถึงแก่ชีวิต\n\n\n\nหนังเล่าเรื่องราวอย่างค่อยเป็นค่อยไป โดยไม่ได้เน้นไปที่เหตุการณ์ใดเป็นสำคัญ นั่นก็คือหนังไม่ได้เลือกที่จะบอกอย่างชัดเจน หรือให้น้ำหนักไปว่าอะไรคือสาเหตุของการฆาตกรรมครั้งนี้\n\nแต่ที่หนังเน้นก็คือ สภาพจิตใจของตัวละครหลักทั้ง 2 อย่าง John E. du Pont (Steve Carell) และ Mark Schultz (Channing Tatum) ในช่วงเวลาก่อนเหตุการฆาตกรรม\n\n"}
