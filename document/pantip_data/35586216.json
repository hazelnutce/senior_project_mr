{"movie_name": "Sully", "text": "รีวิว : SULLY ปาฏิหาริย์ที่แม่น้ำฮัดสัน\n\n\"วีรบุรุษ\" หรือ แค่นักบินที่ตัดสินใจพลาด\nจนเกือบทำให้เกิด \"หายนะ\" ??\n\nเรื่องนี้ได้นักแสดงมากฝีมือ\nระดับ \"ทอม แฮงส์\" มารับบท\"กัปตัน ซัลลี่\"\nผู้ที่นำเครื่องบนลงจอดฉุกเฉินในแม่น้ำฮัดสัน\nโดยไม่มีผู้โดยสารเสียชีวิตเลยแม้แต่คนเดียว !!\n\nหนังเล่าเรื่องราวหลังจากเหตุการณ์นำเครื่องบินลงฉุกเฉิน\nในช่วงที่ทุกคนกำลังยกย่องให้ \"กัปตันซัลลี่\" เป็นวีรบุรุษ\nแต่ในอีกมุมหนึ่งเขาถูกตั้งคำถามว่า มีทางเลือกอื่น ที่เขาควรทำได้ดีกว่านี้หรือไม่ ??\n\n\n\n\n\nต้นเรื่องแอบชวนหลับ ตามสไตล์หนังแนวนี้\nแต่ก็เป็นช่วงที่ \"ทอม แฮงส์\" แสดงได้ดีมากๆ (จริงๆก็ดีทั้งเรื่องแหละ)\nสีหน้า แววตา อาการของคนที่กดดัน ความเครียดสะสมเพราะไม่รู้ชะตาชีวิตตัวเอง\nชวนเอาหายใจไม่ทั่วท้องตามไปด้วย\n\nอีกหนึ่งจุดเด่นมี่เรื่องนี้ทำได้ดีมากๆ\nคือความสมจริงของสถานการณ์ต่างๆบนเครื่องบิน การทำงานของแอร์\nของกัปตัน การทำงานภาคพื้นดิน รวมถึงการรับมือสถานการณ์ฉุกเฉิน\nเรียกได้ว่า รู้เลยถ้าเครื่องบินลงจอดในน้ำแบบนี้ต้องทำยังไง 5555\n\nช่วงท้ายเรื่องมีความลุ้นระทึก ทั้งๆที่ใครก็รู้ว่ามันต้องจบ \"แบบไหน\"\nแต่มันไม่ได้ทำให้ความสนุกลดลงเลย\nมันสำคัญตรงว่าวิธีการเล่าเรื่องว่ามันจบ \"อย่างไร\" มากกว่า\nซึ่งหนังทำออกมาได้ดีมากครับ\n\nเรื่องนี้ไม่ใช่แนวที่ชอบดู 5555\nแต่ก็ยังฟินกับหนังได้บ้าง\nให้ [8/10] ครับ\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจจะไม่ใช่หนังโปรดของคุณ\n\n\n\n\n-----------------------------------------------------\n\n--คำอธิบายคะแนน--\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\nแก้ไขข้อความเมื่อ 12 กันยายน 2559 เวลา 01:07 น."}
