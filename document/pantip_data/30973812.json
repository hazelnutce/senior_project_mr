{"movie_name": "Diana เรื่องรักที่โลกไม่รู้", "text": "ในฐานะที่ก็ไม่ใช่คนที่ติดตามรับรู้ข่าวสารเรื่องรักของเจ้าหญิงสักเท่าไหร่ มารู้ตัวอีกทีเจ้าหญิงก็ประสบอุบัติเหตุเสียชีวิตไปเสียแล้ว วันนี้ ได้การละ เรามาย้อนไปทำความรู้จักเจ้าหญิงไดอาน่ากันอีกสักครั้งกันดีกว่า “Diana” มีชื่อไทยๆ ว่า “ไดอาน่า เรื่องรักที่โลกไม่รู้” กำกับโดย Oliver Hirschbiegel และเขียนบทโดย Stephen Jeffreys จากหนังสือของ Kate Snell\n\nเจ้าหญิงแสนสวยผู้นี้สวมบทบาทโดยนักแสดงสาวแสนสวย Naomi Watts เธอเคยมีความรักมาสามหนแล้วนะ รักแรกกับเจ้าฟ้าชายชาร์ลส์ที่หนังได้แค่เพียงเอ่ยถึง เมื่อเธอรักเขาหากไปรักคนอื่น เรื่องราวมันจึงจบลง แต่หนังเลือกจะเล่าถึงผู้ชายสองคนถัดมาของเธอแทน คนแรก ฮัสนัต ข่าน หมอศัลยกรรมชาวปากีสถาน กับอีกคน โดดี อัล ฟาเยด ผู้ชายคนสุดท้ายก่อนที่เธอจากโลกนี้ไป\n\n\n\n\n‘Diana’ ดูเป็นหนังที่เรียบเรื่อยครับ จังหวะการเล่าดูไม่เร็วไม่ช้าไปก็จริง แต่วิธีของการเล่านี่เป็นระนาบเดียวกันทั้งเรื่อง จนเรียกได้ว่าถ้าเหนื่อยจากไหนมาก็อาจจะผล็อยหลับไปได้อย่างไม่อาจขัดขืน แม้จะดูไปแล้ว นาโอมิ วัตต์ และพระเอกอย่าง นาวีน แอนดรูวส์ จะค่อนข้างแสดงกันได้ดีก็ตาม\n\nนอกจากเรื่องความรักแล้ว หนังยังเหลือเวลาให้กับภารกิจด้านมนุษยธรรมของเจ้าหญิงไดอาน่า ซึ่งทำให้เธอเป็นที่รู้จักไปทั่วโลก เป็นเรื่องราวที่ดำเนินไปพร้อมๆ กับชีวิตรักกับหมอหนุ่มของเธอ พาร์ทนี้ ทำให้เราได้เห็นว่า นาโอมิ แสดงได้ดีเพียงใด อีกทั้งเธอยังเป็นคนที่สวยและสง่า พร้อมสำหรับการรับบทเจ้าหญิงอีกด้วย\n\n--------------------\n\nเรื่องราวนั้นเทไปที่ฮัสนัต ข่าน มากเป็นพิเศษ จนเหมือนว่า เอ…เขาเล่าถึงชายคนนี้มากไปหรือเปล่า ละเอียดไปหรือเปล่า บางจุดอาจไม่ต้องเล่าละเอียดก็ได้ เพียงแต่การดำเนินเรื่องมันดูเรียบเรื่อยเกินไปไร้การขยี้ในมันดูเพิ่มสีสันมากขึ้นหน่อย แต่เมื่อเรื่องราวดำเนินมาถึงจุดสิ้นสุด มันไปอย่างเร็วเกินจะคาดคิด และก็ทำให้เราเข้าใจในทันทีว่า เหตุใดเรื่องราวช่วงนั้นจึงนานไปนิด บทสุดท้ายลงเอยพร้อมกับน้ำตารื้นๆ ในเบ้าตาทั้งสองข้าง มันอินนะ แต่มันยังรู้สึกได้ว่า\n\nมันน่าจะทำได้มากกว่านี้นะเนี่ย\n\nเพิ่มเติม : http://bit.ly/1d9QKip\n"}
