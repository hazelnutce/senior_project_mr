{"movie_name": "Boyhood (2014)", "text": "-- Review Boyhood --\n\n      นี่เป็นครั้งแรกที่ได้ตั้งกระทู้และReviewหนังในPantipนะครับ จากนี้ไปก็ฝากด้วยนะครับ\n\n                             ---- โปรดใช้วิจารณญาณในการอ่าน Review ----\n\n      Boyhood หนังเรื่องนี้จะเกี่ยวกับเด็กชายคนนึงชื่อ Mason ที่เติบโตในครอบครัวที่ไม่สมบูรณ์แบบแล้วเด็กต้องผ่านสิ่งที่ทั้งดีและเลวร้ายต่างๆกว่าจะเติบโตซึ่งให้เห็นพัฒนาการตั้งแต่เด็กจนโต\n\n      ผมคงบอกกล่าวถึงเนื้อเรื่องย่อโดยรวมได้อย่างสั้นๆ ผมเองไม่อยาก Spoil หนังเรื่องนี้เพราะหนังเรื่องนี้มีค่าแก่การดูมากกว่าจะมาอ่านแล้วรู้รายละเอียดลึกๆในเรื่องนี้ \n\n      หนังเรื่องนี้มีรายละเอียดทางด้านเนื้อเรื่อง บทสนทนา อารมณ์ รวมทั้งนักแสดงที่เก็บรายละเอียดได้ดีจริงๆ อีกทั้งหนังเรื่องนี้มีจุดเด่นสุดๆคือใช้เวลา 12 ปีโดยประมาณในการถ่ายทำโดยใช้นักแสดงกลุ่มเดิม จึงทำให้เราเห็นพัฒนาการของคนทุกๆคนในเรื่องทั้งเด็กและผู้ใหญ่ ไม่แปลกเลยที่องค์ประกอบต่างๆที่ผมกล่าวไปนำมารวมกันแล้วทำให้คนดูอย่างผม อินในเนื้อเรื่องได้อย่างไม่ต้องสงสัยเสมือนว่าเราดูเขาถ่ายทำจากเหตุการณ์จริงๆ และดูหนังเรื่องนี้ได้อย่างเพลิดเพลิน ทั้งๆที่เรื่องนี้มีความยาวหนังทั้งหมดเกือบ 3 ชม. !\n   \n     เพลง Background ประกอบเรื่องทำมาได้ดีมากทำให้อินไปกับเนื้อเรื่องได้มากขึ้น ชวนเราย้อนอดีตไปตามเนื้อเรื่องได้อย่างไหลลื่น\n\n     สรุปครับ : หนังเรื่องนี้ใครเป็นคอหนัง หรือหาหนังที่มีคุณค่าและได้ข้อคิดดีๆกลับไป สมควรอย่างยิ่งที่ไปดูเรื่องนี้ครับ แต่อาจจะมีข้อแนะนำสำหรับคนที่ไม่บริโภคหนังดราม่าว่า ควรพิจารณาก่อนตัดสินใจไปดูเพราะหนังเรื่องนี้มีเวลาที่ฉายค่อนข้างนาน แต่ผมก็เชื่อลึกๆว่าหนังเรื่องนี้อาจเปลี่ยนแนวการดูหนังของคุณหากคุณดูเรื่องนี้สำหรับผู้ที่ไม่ชอบแนวนี้\n     อีกอย่างนึงที่ผมเกริ่นไว้ในการ Review เพลง Background คือพาย้อนไปด้วยและยิ่งตัวเอกมีอายุรุ่นราวใกล้เคียงกับผม เลยทำให้ดูไปก็อดไม่ได้ที่จะนึกถึงตัวเองในสมัยก่อน เรื่อง Boyhood ผมให้ผ่านสุดหูรูดครับ!\n     PS. : ขอปรบมือให้กับผู้กำกับและทีมงานทุกคนในหนังเรื่องนี้นะครับ คุณภาพคับจอจริงๆ\n     PS.2 : กระทู้ผมอาจจะดูห้วนๆหน่อยนะครับไม่ได้ลงรูปเพราะใช้มือถือตั้งกระทู้ครับ ^^\"\n\n\nReview's point : 8.5/10\n\nDK.T\n"}
