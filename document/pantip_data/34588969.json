{"movie_name": "The New Adventures of Aladin", "text": "1) หนังเกือบออกจากโปรแกรมแล้ว เหลือแค่โรงเครือเมเจอร์ไม่กี่โรง จริงๆเป็นอีกเรื่องที่ตลกฮามากเลยนะ แถมได้พันธมิตรมาช่วยเสริมมุขอีก เป็นอีกเรื่องที่แนะนำให้ดูคลายเครียดได้เลย\n\n2) ทีมพากย์พันธมิตรจัดเต็มกับเรื่องนี้ได้ดีใช้ได้เลย คือใส่มุขพอดีๆ ไม่นอกเรื่องเกิน (แบบเคนชิน ภาค 2 มุขนอกเมืองอะไรเนี่ย อันนั้นเกินไปจริงๆ) ช่วยเสริมให้หนังสนุกขึ้น ถูกลิ้นคนไทยได้อีกระดับเลย\n\n3) ความตลก ให้สัก 8 เต็ม 10 มุขแป็กมีบ้าง มุขเก่ามุขควายมีเยอะ แต่เวิร์คใช้ได้แฮะ บางมุขเป็นมุขหนังจีนชัดๆ ก็เอามาเล่น แถมเวิร์คซะด้วย\n\n4) เป็นหนังคริสมาสต์ จริงๆนะ [Spoil] คลิกเพื่อดูข้อความที่ซ่อนไว้ และแน่นอนสรุปจบท้าย เป็นหนัง feelgood ชัวร์ๆ ซึ่งเส้นเรื่องรองนี้เลยทำให้อาลาดินเวอร์ชั่นเล่าปากเปล่า จึงเล่นมุขได้แบบไม่มีกรอบ (เพราะจะเล่าเรื่องมั่วๆยังไงก็ได้ และที่ชอบสุดๆ คือมั่วได้แบบสุดขอบสุดลิ่มทิ่มประตูไปเลย)\n\n5) งานสร้าง ก็พอใช้ได้ เหมาะสมกับหนังดีครับ อยู่ในเกณฑ์สมจริงโอเค (บางฉากความเด๋อๆช่วยเสริมให้หนังฮาขึ้นอีกนิดต่างหาก)\n\n6) พระเอก อาลาดิน นำโชค จะว่าไปหน้าก็คล้ายๆสิงโตนำโชคเวอร์ชั่นหล่อกว่าปกติเหมือนกัน ส่วนดาวิกา ฮาแน่ โห..ตั้งชื่อได้นะ แต่ก็คล้ายใหม่ดาวิกาอยู่นะ เซ็กซี่ดีมากๆเลย\n\n7) เสียดาย...เพลงเต้นในเรื่องน้อยไปหน่อย มีอยู่เพลงเดียวเอง (ไม่สมกับเป็นหนังอินเดีย ที่ปกติต้องมีอย่างน้อย 3 เพลงอัพ) (เช็คล่าสุด เป็นหนังสัญชาติฝรั่งเศสนี่น่า แต่ทำสไตล์อินเดียเฉยเลย) แต่ถึงเพลงจะน้อย แต่ก็จัดเต็มสไตล์ภารตะ RAB เลย ดูมันส์ดีจริงๆ\n\nลองไปดูมิวสิกวีดีโอเรียกน้ำย่อยได้ข้างล่างเลยครับ\n\n8) แซวหนัง... [Spoil] คลิกเพื่อดูข้อความที่ซ่อนไว้\n\n9) สรรสาระ... แม้หนังจะพยายามบอกว่าตัวตนที่แท้จริง ย่อมดีกว่าการหลอกลวง แต่พอเอาเข้าจริง ตัวตนที่ดูดี ก็มีชัยไปกว่าครึ่ง...อยู่ดีจริงๆ\n\n10) บอกตรงๆ หนังยาวแค่ชั่วโมงครึ่ง แต่ดูจบแล้วเหนื่อย เพราะฮาหนักมาก จังหวะมุขเป๊ะๆกระชับยิงมุขถี่ยิบไม่เว่นเว้อ ยังไงถ้ามีโอกาสก็ดูเถอะ ไม่ผิดหวังแน่นอนครับ\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\nแก้ไขข้อความเมื่อ 22 ธันวาคม 2558 เวลา 01:53 น."}
