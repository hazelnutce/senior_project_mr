{"movie_name": "Dunkirk", "text": "แว๊บแรกส่วนตัวคิดว่าตัวหนังมันอาจจะไม่ได้ดีเวอร์วังแบบที่สื่อนอกรีวิวกัน แต่ความคิดเปลี่ยนเมื่อหนังเริ่ม มันเป็นหนัง Survival ที่อยู่ในบรรยากาศของหนังสงคราม นำเสนอใน 3 มุมมองที่ไม่ได้ปูพื้นให้เรารู้จักตัวละครซักเท่าไหร่ แต่จะค่อยๆซึมซับไปตามเหตุการณ์ที่ตัวละครเผชิญ การเล่าเรื่อง ตัดฉาก สลับทำได้ดีมาก โยงมุมมองต่างๆเข้าด้วยกันแบบลงตัว\n\nบทหนังทำให้เราลุ้นตามเป็นฉากๆ ผสมกับภาพจากกล้องฟิล์มทำให้เราสัมผัสได้ถึงความสมจริง อีกทั้ง CG ก็น่าจะใช้น้อยมาก การแสดงของนักแสดงหลักทั้ง 3 มุมมอง ทำได้โคตรดี ถึงแม้ว่าเราจะรู้จักตัวละครแค่ผิวๆ แต่ทำเอาเราลุ้น เกร็งตาม และ องค์สุดท้ายของหนังเราประทับใจมาก น้ำตาไหลออกมาเลย ที่สื่อถึงความเป็นมนุษย์ และ การเสียสละ โดยรวมแล้วเป็นหนังของโนแลนที่เราชอบที่สุดตั้งแต่ดูหนังของแกมาเลย\n\nเพิ่งรีวิวลง Pantip ครั้งแรกยังไงฝากเพจของผมไว้ด้วยนะครับ : www.facebook.com/QuickyReview\n\nแก้ไขข้อความเมื่อ 23 กรกฎาคม 2560 เวลา 10:38 น."}
