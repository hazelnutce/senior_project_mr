{"movie_name": "อมีน", "text": "ในที่สุดเมื่อวานก็มีโอกาสได้รับชมหนังอมีน  หนังเทิดเกียรตินบีที่เรารอคอยมานาน\nต้นทุนเพียงประมาณ 6,000,000    การฉายภาพยนตร์มีการแยกหญิง-ชาย\nเป็นหนังที่ไม่มีสาวๆ ไม่มีเครื่องดนตรี และสอดแทรกคำสอนของท่านนบีลงไป  เอ่อ....แล้วจะสนุกมั้ย\n\nต่อไปเป็นข้อคิดเห็นของเรา (สั้น ๆ)  เราเป็นมือสมัครเล่นนะคะ แต่เมื่อก่อนชอบดูหนังมาก\n\nข้อ 1. ภาพ\nสวยมาก  อาร์ตมาก ซึ่งอันนี้เป็นข้อดีของทีมงานอยู่แล้วและทำได้ดีค่ะ\nข้อ 2. บท\nพล็อตดีมาก สนุก ตื่นเต้นไม่น่าเบื่อ ลื่นไหลตลอด\nและสอดแทรกคำสอนอิสลามได้แบบไม่ยัดเยียดค่ะ\nเนื้อเรื่องมีอะไรที่เราเดาไม่ได้ด้วย\nซึ่งในหลายช่วง  หลายคนน้ำตาไหล\nข้อ 3.  นักแสดง\nแสดงดีค่ะ เหมาะสมกับบททุกคน\nข้อ 4. นะชีด (เพลงไร้เสียงดนตรี)\nอันนี้ โนคอมมเม้นท์ค่ะ เราไม่ค่อยถนัดฟัง ฮ่าๆๆ แต่คิดว่าโอเคค่ะ\n\n\nขอชมผู้กำกับกับคนเขียนบทด้วย  ภาพยนตร์แบบไม่มีสิ่งฮะรอมนี่ทำยากมาก แต่ทำได้ดีเกินคาดดด\nคิดว่าเรื่องนี้ได้รางวัลได้เลยนะ  เพียงแต่ไม่ได้ฉายในโรงปกติ\n\nตอนแรก เราแค่คิดว่า ภาพคงสวย  แต่เนื้อเรื่องไม่ได้หวังมากค่ะ\nเนื่องจากสอดแทรกคำสอนศาสนาลงไป+ทุนต่ำ+มือใหม่\nแต่ทุกอย่างออกมาดีมาก  อัลฮัมดุลิลลาห์\nส่วนตัวคิดว่า คำสอนยังสอดแทรกน้อยไป  แต่คิดดูแล้ว ถ้ามากกว่านี้อาจจะดูยัดเยียดค่ะ\n\n\nคนอื่น ๆ ที่ไปชม  ได้ยินแต่กระแสบวกค่ะ\n\nสรุป  ชอบค่ะ  อยากให้ทุกคนได้ชม\nภาพ 4.5 ดาว\nพล็อต 4 ดาว\nนักแสดง 4 ดาว\n\nteaser\n\n\nแก้ไขข้อความเมื่อ 8 มีนาคม 2558 เวลา 09:41 น."}
