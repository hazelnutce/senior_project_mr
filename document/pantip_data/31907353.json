{"movie_name": "Captain America: The Winter Soldier", "text": "ออกตัวไว้ก่อนว่าไม่เคยดู Captain America: The First Avenger ที่ถือเป็นภาคแรกของของ series นี้ แต่หลังจากได้ดูก็พบว่า ไม่จำเป็นต้องดูภาคแรกก็สามารถเข้าใจและสนุกไปกับเรื่องราวได้\n\n\nCaptain America: The Winter Soldier หยิบยกประเด็นร้อนที่เกิดขึ้นจริงมาวิพากษ์ได้อย่างน่าสนใจ โดยเฉพาะเหตุการณ์ที่ Edward Snowden อดีตเจ้าหน้าที่ NSA (National Security Agency; สำนักงานความมั่นคงแห่งชาติ America) ออกมาเปิดโปงว่า America กำลังสอดส่องจับตาประชาชนทั้งในและนอก America ซึ่งถือว่าเป็นการละเมิดสิทธิเสรีภาพส่วนบุคคล และเป็นการกระทำที่ผิดกฏหมาย ส่วนอีกหนึ่งข่าวดังคือ Obama’s Kill list หรือ Disposition Matrix ที่เป็นเหมือนโครงการกำจัดบุคคลที่เป็นภัยต่อ America\n\n\nซึ่งหนังเริ่มเปิดกล้องช่วงกลางปี 2013 หลังจาก 2 เหตุการณ์ข้างต้นไม่นานนัก\n\n"}
