{"movie_name": "Saving Mr.Banks : สุภาพบุรุษนักฝัน", "text": "       วอลท์ ดีสนีย์ ให้คำสัญญากับลูกสาวของเขาที่ขอร้องว่าให้สร้างภาพยนตร์จากหนังสือเล่มโปรดเรื่อง แมรี่ ป๊อปปิ้นส์ ที่เขียนโดย พี.แอล. เทรเวอร์ส ซึ่งเขาต้องใช้เวลากว่า 20 ปี เพื่อทำสัญญานั้นให้สำเร็จ กับการตามขอลิขสิทธิ์การสร้างภาพยนตร์จากนักเขียนอารมณ์ร้าย ไม่ยอมใคร และไม่เคยมีความคิดที่จะปล่อยให้ตัวละครแสนรักของเธอถูกเอาไปทำลายภาพลักษณ์ที่เธอสร้างไว้\n\n       แต่เมื่อเวลาผ่านไป รายได้จากหนังสือของเธอเริ่มหดหาย เธอจึงยอมตกลงตามคำเชิญชวนของวอลท์ ดีสนีย์อีกครั้ง เพื่อไปรับฟังแผนการดัดแปลงหนังสือของเธอให้เป็นภาพยนตร์ ภายใต้เงื่อนไขนับล้านและความความจริงของเรื่องราวทั้งหมดที่เธอไม่เคยบอกใคร\n\n       เป็นหนังดราม่าที่มีเสน่ห์ เล่นกับอารมณ์และความรู้สึกของตัวละครได้เยี่ยม เล่าเรื่องและตัดภาพได้อย่างลื่นได้และมีจังหวะ ทำให้เข้าใจง่ายและน่าติดตาม บทต่างๆก็ลงตัว มีลูกเล่นและมุขค่อนข้างเยอะ ทำให้ไม่รู้สึกเบื่อ แต่แอบยืดไปนิดนึง เพราะ teaser เฉลยไปค่อนข้างเยอะแล้ว ทำให้เดาเรื่องส่วนใหญ่ได้เกือบหมดอยู่แล้ว เลยรู้สึกว่าเวิ่นเว้อไปนิด\n\n       อีกจุดนึงที่ทำให้สนุกก็คือ การที่ตัวละครต่างก็มีเอกลักษณ์ที่โดดเด่นเฉพาะตัว ทำให้สามารถสื่อถึงบุคลิก อุปนิสัยและความแตกต่างของแต่ละตัวละครออกมาได้เป็นอย่างดี โดยเฉพาะตัวนางเอกที่มีความกวน(โมโห)ได้จนถึงขีดสุดแบบที่ใครๆก็ไม่เข้าใจ แต่พอดูจนจบก็จะเข้าใจถึงเหตุผลของแต่ละคนได้เอง\n\n       เป็นหนังที่ทำได้ดีและน่าดูอีกเรื่อง ดูแล้วก็ยิ้มๆ ฮาๆ เพลินๆและอินในระดับหนึ่ง ทำได้น่าประทับใจและโอเคเลยครับ ดูแล้วก็ได้ข้อคิดดีๆค่อนข้างเยอะเลยหละ\n9/10\n"}
