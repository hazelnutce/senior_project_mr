{"movie_name": "Split จิตหลุดโลก", "text": "Split จิตหลุดโลก - (9.5/10)\n_________________________\n.\n\"ดูแล้วจิตหลุดโลกตามไปเลย เพราะมันส์มากกกก\"\n.\nหนังเรื่องใหม่ล่าสุดของผู้กำกับ M. Night Shyamalan ปกติแล้วพอได้ยินชื่อผู้กำกับคนนี้แล้วหลายๆคนอาจจะหยีใส่ เพราะช่วงที่ผ่านมาในรอบหลายๆปีนี้ เค้าได้สร้างผลงานที่แป้กไว้หลายเรื่องพอสมควร ไม่ว่าจะเป็น The Last Airbender, The Happening หรือกระทั่ง After Earth ซึ่งทั้งๆที่ Hollywood เคยยกย่องให้เขาเป็น the next Steven Spielberg มาแล้วจากผลงานอย่าง The Sixth Sense ในตำนาน โดยมาเรื่องล่าสุดนี้ ก็ต้องขอปรบมือให้เลยครับ ว่าพี่แกกลับมาแล้ว!!\n.\nโดย Split เป็นหนัง Thriller เชิงจิตวิทยาที่พูดถึง เควิน หนุ่มหลายบุคลิกที่มีถึง 23 บุคลิกได้จับตัวเด็กสาว 3 คนมาเพื่อแผนการบางอย่างโดยเหล่าสาวๆต้องพยายามหนีไปให้ได้ก่อนที่แผนการนั้นจะสำเร็จ เนื้อเรื่องดูแล้วไม่มีอะไรมากมาย เป็นเหมือนหนัง thriller ทั่วๆไป แต่สิ่งที่ชอบมากถึงมากที่สุดของเรื่องนี้ก็คือ การเล่าเรื่องในเชิงจิตวิทยา หนังพยายามเล่าเรื่องผ่านตัวละครบุคลิกต่างๆของเควิน รวมถึงการเฉลยเรื่องราวทีละนิดๆ จนทำให้เราอ้าปากค้างในตอนสุดท้าย\n.\nหนังเก็บรายละเอียดในด้านเชิงจิตวิทยาได้ดีเยี่ยม ไม่ว่าจะเป็นเรื่องการเกิดของบุคลิกต่างๆ จนไปถึงการวิเคราะห์บุคลิกในเชิงลึกที่สะท้อนออกมาให้คนดูเห็นได้อย่างชัดเจน เมื่อเราสามารถเดาได้ว่าตอนนี้คือบุคลิกอะไร จากอารมณ์ ภาพ ท่าทาง การพูด ซึ่งเป็นสิ่งที่เห็นว่าผู้กำกับใส่ใจมากๆ\n.\nมุมกล้องในเรื่องนี้ก็เป็นมุมที่แปลกและแหวกแนวในระดับนึงเลย ให้ความรู้สึกเหมือนเราอยู่ในเหตุการณ์ด้วย จากการถ่ายด้วยระดับสายตากันกับตัวนางเอก การซูม close upต่างๆ\n.\nโดยรวมแล้วเป็นหนังที่ตื่นเต้นเร้าใจ และมีความละเอียดในเรื่องราว มีชั้นเชิงในการเล่าเรื่อง เป็นหนังที่แปลกใหม่และน่าสนใจมากๆ\n\nสามารถติดตามอ่านต่อได้ที่เพจ facebook : โต๊ะดราฟตัวนั้น\nhttps://www.facebook.com/โต๊ะดราฟตัวนั้น-239365489759379/\n"}
