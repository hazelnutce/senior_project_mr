{"movie_name": "Unfriended", "text": "[Mini-Review] หนังเข้าใหม่ประจำสัปดาห์ : Unfriended อันเฟรนด์ (ไม่สปอยล์)\n.\n“หนังใช้โปรแกรมสนทนาบอกเล่าความสยองขวัญได้ชวนขนหัวลุก การนำความคึกคะนองและความสงสัยใคร่รู้มาถ่ายทอดผ่านโลกออนไลน์ ยิ่งทำให้เข้าถึงการแบ่งบันข้อมูลในยุคปัจจุบันและชวนฉุกคิดได้อย่างดี”\n.\nเรื่องราวสุดสะพรึงที่เกิดขึ้นหน้าสกรีนคอมพิวเตอร์ ระหว่างที่กลุ่มวัยรุ่นสไกป์กันอยู่ ทันใดนั้น ก็มีบุคคลลึกลับปรากฏขึ้นมาในแชทกลุ่มโดยมีเป้าหมายคือตามมาล้างแค้นคนปล่อยคลิปวิดีโอของลอร่า บาร์น นักเรียนไฮสคูลที่ฆ่าตัวตายเพราะอับอายจากคลิปหลุดเมื่อปีก่อน จากนั้น จึงเริ่มเล่นงานพวกเขาทีละคน พิสูจน์ความหลอนครั้งใหม่ ผลจากจากผู้สร้างอย่าง ทิเมอร์ เบ็กแมมบีทอฟ (จาก Wanted, Abraham Lincoln: Vampire Hunter) และ เจสัน บลัม (จาก Ouija และ The Purge) กำกับการแสดงโดย เลวาน กาเบรียดเซ (Cr.majorcineplex.com)\n.\nเรื่องราวเหตุการณ์ลึกลับที่เกิดขึ้นกับกลุ่มวัยรุ่นกลุ่มหนึ่ง ในขณะที่กำลังสนทนาผ่านโปรแกรมคอมพิวเตอร์ โดยตัวหนังได้ใช้รูปแบบการนำเสนอเรื่องราวผ่านอินเตอร์เฟส บอกเล่าเหตุการณ์ที่เกิดขึ้นผ่านข้อความแชทและภาพจากกล้อง Webcam เป็นหลัก ซึ่งจัดได้ว่าเป็นการนำเสนอที่แปลกใหม่เข้ากับยุคสมัยในปัจจุบัน และคงถูกใจคอหนังแนว Found Footage เป็นแน่แท้ ทว่าการดำเนินเรื่องกลับไม่น่าเบื่อจนเกินไป หนังได้ใส่พล็อตเรื่องที่ค่อยๆถาโถมความกดดัน บอกเล่าความสงสัยใคร่รู้ และค่อยๆเปิดเผยความดำมืดในจิตใจของแต่ละตัวละครได้อย่างตึงเครียด ซึ่งเหล่านักแสดงสามารถถ่ายทอดความกดดันในส่วนนี้ได้อย่างดีและสมจริงมาก เรียกได้ว่าเป็นภาพยนตร์ที่สามารถถ่ายทอดเรื่องราวร่วมสมัย และให้แง่คิดในการแบ่งปันข้อมูลในโลกออนไลน์ได้อย่างยอดเยี่ยมและชวนขนหัวลุก\n.\nMy Score : 7.0/10\n\n"}
