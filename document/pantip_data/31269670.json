{"movie_name": "Captain Phillip : ฝ่านาทีพิฆาต โจรสลัดระทึกโลก", "text": "       เมื่อเรือขนสินค้าสัญชาติอเมริกา แมสค์ อลาบามา ซึ่งบัญชาการโดยผู้บัญชาการเรือกัปตันริชาร์ด ฟิลลิปส์ ผู้มากประสบการณ์ กลับถูกโจรสลัดดักปล้นเรือสินค้ากลางน่านน้ำสากลแถบโซมาเลีย ทำให้เขาถูกจับเป็นตัวประกันอย่างไร้ทางหลีกเลี่ยง\n\n       ท่ามกลางกลุ่มคนโจรสลัดที่อาวุธครบมือกลางทะเลอันเวิ้งว้างปราศจากความช่วยเหลือใดๆ กัปตันฟิลลิปส์และเหล่าลูกเรือของเขา ต้องหาทางเอาชีวิตรอด โดยที่ไม่มีอาวุธใดๆไปต่อกรกับกลุ่มโจรสลัดเลย จนพวกเขาตระหนักว่าชีวิตของพวกเขาอยู่ในเงื้อมมือของสิ่งที่อยู่นอกเหนือการควบคุมของพวกเขาเสียแล้ว\n\n       เป็นหนังดราม่าที่สร้างจากเหตุการณ์จริงที่โจรสลัดโซมาเลียบุกปล้นเรือสินค้าในปี 2009 ซึ่งทำออกมาได้ดีมากเลยครับ ทั้งลุ้นระทึก ตื่นเต้น ดูแล้วอินสุดๆ รู้จักเล่นกับอารมณ์ได้ดี ทั้งเร้าอารมณ์ สะเทือนใจ ซึ้ง สมบูรณ์แบบมากครับ\n\n       การเล่าเรื่อง ลำดับภาพก็ทำได้ดี น่าติดตาม มุมกล้องก็ดูสมจริง ดนตรีประกอบก็ช่วยเสริมอารมณ์เข้าไปอีก โดยส่วนตัวแล้ว ผมชอบเรื่องนี้มากๆครับ โดยเฉพาะฉากสุดท้ายนี่ ทำได้ประทับใจผมสุดๆ (ไม่ค่อยมีหนังที่ทำฉากนี้ออกมาซักเท่าไหร่ ดูแล้วน้ำตาเล็ดเลยอ่ะ) ไม่ผิดหวังจริงๆ แนะนำให้ไปดูเลยครับ (แต่หนังเข้ามกราคมนะ ฮิฮิ)\n\n10/10\n"}
