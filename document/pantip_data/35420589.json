{"movie_name": "Train to Busan", "text": "ตัวอย่างหนังแบบมีซับอังกฤษ  https://www.youtube.com/watch?v=1d4DACwz49o\n\nเราอ่านเกาหลีออก แต่พูดคุยได้นิดหน่อย เลยเข้าใจที่ในหนังเค้าคุยกันบ้าง เวลาเค้าเล่นมุกหรือพูดตลกอะไรก็พอฟังออก ขนาดฟังออกบ้างไม่ออกบ้าง (ซึ่งส่วนใหญ่ฟังไม่ออก) ยังตื่นเต้นเลย สนุกมากกกก ชอบมากๆ ตอนแรกที่เห็นในทวิตเตอร์ก็ดูน่าสนใจดี เพราะเห็นไปฉายที่เทศกาลหนังเมืองคานส์ พอดีกับที่เราไปเกาหลีช่วงที่หนังมันเข้าเลยไปดู ปกติเป็นคนชอบดูหนัง เวลาไปเมืองนอก ถ้าไปเองก็จะชอบหาวันไปดูหนังให้ได้ เลยเลือกดูเรื่องนี้ จริงๆ ที่เกาหลีมีโรงหนังที่มีซับอังกฤษอยู่นะคะ แต่ไม่ได้ไป เพราะมันไกลจากที่พักมากกว่าอันนี้ เลยไปดูแบบไม่มีซับค่ะ\n\nเราไปดูวันที่เข้าฉายวันแรกเลยค่ะ คนดูแน่นโรงมาก แทบไม่มีที่ว่างเลย แต่เราเข้าโรงสาย เพราะติดกินข้าวนานไปหน่อย ตอนแรกก็ไม่คิดว่าจะไปสายมาก คิดว่าคงมีโฆษณา แล้วจะไปทันตอนเริ่ม แต่พอเข้าโรงไป สรุปไม่ทัน เรื่องเริ่มไปบ้างแล้ว เราเข้าไปทันตอนที่ตัวละครขึ้นรถไฟกันไปหมดแล้ว แล้วนายสถานีบอกให้รถไฟออกค่ะ\n\nโดยส่วนตัวคิดว่าเรื่องนี้มีครบทุกรสมาก ดูแล้วได้หลายอารมณ์มาก มีฉากแอคชั่นบ้าง ตลกบ้าง แล้วก็มีฉากให้ลุ้นแล้วก็ตื่นเต้นตลอด มีฉากซึ้งด้วย ตัวเราเองอาจจะเป็นคนร้องไห้ง่ายอยู่แล้ว เพราะเวลาดูหนังที่มีฉากเศร้า ชอบร้องตาม แต่เรื่องนี้คือ น้ำตามันไหลออกมาเองเลย ไม่รู้คนอื่นที่ดูแล้วหรือจะไปดูจะมีใครเป็นเหมือนกันมั้ย ตอนที่ดูในโรง เวลามีฉากตลก ก็ขำทั้งโรง เวลามีฉากลุ้นๆ ตื่นเต้นๆ ก็มีเสียงโอวว เสียงลุ้นตลอด ตอนฉากเศร้าก็ได้ยินเสียงร้องไห้สูดน้ำมูกหลายคน บรรยากาศตอนดูสนุกดีค่ะ คงเป็นเพราะคนเต็มโรงเลยด้วย\nโดยส่วนตัวคิดว่านักแสดงเล่นดีมาก ฉากอารมณ์เราก็รู้สึกตาม เด็กในเรื่องเล่นเก่งมากกกกก ฉากลุ้นนี่บางทีต้องกลั้นหายใจตามเลย คนที่เล่นเป็นซอมบี้ก็เก่งค่ะ การแต่งหน้า ทำผมของซอมบี้ก็ดีมาก เรื่องนี้จะแสดงให้เห็นถึงความรักในหลายๆ รูปแบบด้วยค่ะ [Spoil] คลิกเพื่อดูข้อความที่ซ่อนไว้\n\nดูแล้วไม่ผิดหวังเลยค่ะ ดีแล้วก็สนุกกว่าที่คิดไว้มาก : )\nถ้าเข้าไทยเมื่อไร จะไปดูอีกรอบ คราวนี้จะได้รู้แบบเต็มๆ ว่าเค้าพูดอะไรกันบ้าง อาจจะซึ้งมากกว่าเดิมXD\n\nแก้ไขข้อความเมื่อ 25 กรกฎาคม 2559 เวลา 18:50 น."}
