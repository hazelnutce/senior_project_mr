{"movie_name": "Curse of Chucky", "text": "ถ้าพูดหนังตุ๊กตาผีสิง แน่นอนว่าภาพที่ติดตาทุกคนมาตลอดคือภาพของตุ๊กตาเด็กผู้ชายตัวเบิ้มผมแดง (ที่ภาคหลังๆมีเพิ่มรอยแผลมาด้วย)\nนามว่า \"ชัคกี้\" เป็นแน่ ซึ่งก็ไม่รู้ว่านางเป็นญาติกับ เจสัน ศุกร์13 รึเปล่า ถึงได้ตายยากตายเย็นมีภาคต่อมาถึง 6 ภาค\n\n\n\nมาถึงภาค 6 ที่มาในชื่อ \"Curse of Chucky\" ที่เนื้อเรื่องยังคงเป็นเจ้าตุ๊กตาชัคกี้ตามไล่ฆ่าคนเช่นเคย แต่ครั้งนี้ มันมีจุดประสงค์ส่วนตัว\n\nถ้าใครที่ได้ดูภาคแรก คงบอกได้เลยว่าหนังภาค6 คือการนำบรรยากาศของหนังภาคแรกมาใส่\n\nหลังจากกลายภาคหลังๆ มันกลายเป็นหนังโหดมันฮาไปเฉย (โดยเฉพาะภาคสุดท้ายที่ออกแนวทะลึ่งจนพี่หมี Ted ยังต้องกราบ)\n\n\n\nหลังจากดูจบแล้ว ต้องบอกว่า \"ไม่ใช่ชัคกี้ภาคที่ดีที่สุด\" มิหนำซ้ำยังห่างชั้นคำนั้นด้วย แต่มันดีกว่าภาคหลังๆแน่นอน\nคนดูจะได้สัมผัสความโหดสยองแบบที่ชัคกี้ควรจะเป็นอีกครั้งหลังจากภาคแรก\nแต่ทว่าความน่ากลัวที่หนังมอบให้นั้น มันยังสามารถทำให้น่ากลัวได้มากกว่านี้ เพราะเท่าที่มีในหนังมันยังไม่สุด\nทั้งที่จริงหนังมาถูกทางแล้วด้วยซ้ำที่เลือกแนวทางเดิมของหนังชุดนี้ อาจด้วยความที่มันเป็นหนังทุนไม่สูง จึงทำให้เจ้าชัคกี้แผลงฤทธิ์ได้ไม่สุด\n\n\n\nแต่หนังชัคกี้ภาคนี้ก็ได้ทำให้คนดูนึกถึงแฟรนไชส์ของชัคกี้ภาคที่ผ่านๆมาในหลายๆฉาก\n\nรวมถึงการสร้างปมประเด็นเกี่ยวกับตัวชัคกี้ที่ทำให้เราได้เห็นปูมหลังของตัวชาร์ล ลี เลย์ก่อนจะมาเป็นชัคกี้ด้วย\n\nถ้าใครที่เป็นแฟนหนังชุดนี้อาจจะชอบใจที่หนังเลือกใช้แนวทางเดิมอย่างภาคแรก ความหลอนของหนังโดยรวมมันยังไปได้มากกว่านี้อีก\nแต่ในแง่ความโหดก็โหดใช่ย่อย\n\n\n\nสรุป ชัคกี้ภาคนี้มีดีตรงทีหนังใช้แนวทางสยองโหดแบบสไตล์ภาคแรกมาใช้ ทำให้ได้บรรยากาศเดิมๆดี\nแต่ด้วยตัวบทและความหลอน เชื่อว่าหนังสามารถพาคนดูไปได้มากกว่านี้ จัดว่าพอดูได้เพลินๆ\n\nถ้าใครที่เป็นหนังชุด แค้นฝังหุ่น ก็ลองหาแผ่นมาดู\n\nโดยรวมเราให้ 7/10\n\nปล. ห้ามพลาด ฉากพิเศษท้ายเครดิต ที่มีเซอร์ไพร์สสำหรับแฟนๆชัคกี้ รับประกันว่า เซอร์ไพร์สแน่นอน\n\n\nแก้ไขข้อความเมื่อ 12 ตุลาคม 2556 เวลา 16:32 น."}
