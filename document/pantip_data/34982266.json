{"movie_name": "11•12•13 รักกันจะตาย", "text": "พาร์ทแรก (11) จริงๆ ถ้าตามหนังคือค่อนข้างจะเดาง่ายตรงที่การดำเนินเรื่องจะเป็นไปแบบไหน คือไม่ได้ถึงขั้นว่าหลอนขั้นสุด แต่อารมณ์ของเวียร์ที่แสดงออกมาผมว่าดีมาก และค่อนข้างส่งไม่น้อยเลย เรื่องฉากถือว่าโอเค ส่วนผมว่าดาต้าดูสวยไปนิดนึง แต่ถือว่าเป็นไปตามมาตรฐานการแสดงบทผีนะ\n\nพาร์ท 12 ว่าด้วยเรื่องของเพื่อนสี่คน ผมว่าพาร์ทนี้สนุกและตลก คือมุขไม่พร่ำเพรื่อ แต่มาเรื่อยๆ ตลอดทั้งพาร์ท นักแสดงสี่คนทำได้ดี ไม่มีใครเด่นกว่าใคร น้องผู้หญิงบทไม่มากแต่ถือว่าทำได้ดี ตอนนี้เหมือนจะสับขาหลอกว่าสุดท้ายใครเป็นผี คือเดาไม่ยากและก็เดาไม่ง่าย เหมือนให้ชวนลุ้นชวนคิดไปเรื่อยๆ ไปกับหนัง โดยรวมผมว่าโอเคนะ\n\nพาร์ท 13 ผมว่าผมชอบที่สุดแล้วล่ะ มันเป็นความลึกซึ้งระหว่างเพื่อนในหนังผีที่ไม่ค่อยมีใครทำ (มีคนทำรึป่าวผมไม่รู้นะ แต่รู้ว่าแบบนี้เพิ่งเคยเห็นครั้งแรก) กับบทความรักของเพื่อนสาวสองคนคือบุ๊คโกะกับยิปโซ ถ้าดูเผินๆ ตอนแรกก็ดำเนินเรื่องไปตามปกติ แต่ค่อยๆ มาเฉลยทีละนิดตอนที่ทั้งคู่พักที่โรงแรมด้วยกัน เอฟเฟคโอเคตามมาตรฐาน แต่ที่ต้องชมคือการแสดงของยิปโซที่ทำให้เราเชื่อว่าเค้ารักเพื่อนของเค้าคือบุ๊คโกะจริงๆ ตรงนี้ยิปโซได้คะแนนเต็มเลย ส่วนบุ๊คโก๊ะทำได้ดี มีพัฒนาการขึ้นมาจากเรื่องก่อนๆ พาร์ทนี้ต่อให้เป็นคนใจแข็งก็มีโอกาสเสียน้ำตาได้\n\n\nสรุปจากหนังเรื่อง 11.12.13 รักกันจะตาย\nหนังมีจุดเชื่อมโยงเดียวกันคือการเกิดอุบัติเหตุในช่วงสงกรานต์ ทำให้เกิดเรื่องราวขึ้นมา ถ้าพูดแบบสั้นๆ ตามแต่ละพาร์ทคือ หลอน ตลก และซึ้ง คือมีครบทุกอารมณ์ ตัวหนังอาจไม่ได้ดูฟอร์มยักษ์อลังการ แต่ก็ไม่ได้เหยียบขี้ไก่ไม่ฝ่อ จุดด้อยอาจมีบ้างในเรื่องของความสมเหตุสมผลบางอย่าง แต่ก็ทดแทนด้วยฝีมือของนักแสดงทั้งรุ่นใหญ่อย่างเวียร์ หรือรุ่นเด็กอย่างเจสซี่ ยิปโซ ที่ทำได้ดีและเป็นจุดแข็งที่สุด ภาพยนตร์ 11.12.13 รักกันจะตาย\nถือว่าเป็นหนังไทยอีกเรื่องจากค่าย M39 ที่คุณไม่ควรพลาด\n\nป.ล. เพลงประกอบภาพยนตร์ร้องโดยน้องอิมเมจ สุธิตา เพลงรักกันจะตาย น้ำเสียงของเธอบอกได้คำเดียวว่าเพราะจนวัวตายควายล้ม เพราะต้องร้องขอชีวิตกันเลยทีเดียว\n"}
