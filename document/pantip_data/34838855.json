{"movie_name": "Gods of Egypt", "text": "วันนี้ไปดู Gods of Egypt มาครับ กระแสหนังเรื่องนี้มันเงียบๆไงไม่รู้ แต่ดูจากตัวอย่าง มันทำให้นึกถึงพวกเซนต์เซย์ย่า หรือเกมแนว God of war อยู่นะ เลยคิดว่า ไงๆก็น่าจะโอละมั้ง เลยจัดซะหน่อย\n\nหนังเรื่องนี้จัดอยู่ในระดับดูได้เรื่อยๆ เพลินๆ ดีนะ คือมันแทบไม่ต้องเดาอะไรเลย เพราะหนังก็เล่าเป็นเส้นตรง ไม่ซับซ้อนอะไร ใครๆก็น่าจะรู้อยู่แล้วว่าเรื่องมันจะจบยังไง แต่ว่าระหว่างทาง มันให้ความรู้สึกเหมือนเล่นเกม อยู่เหมือนกันนะ พวกฉากแอ๊คชั่น แก้ปริศนา หรือได้ของอะไรมาซักอย่าง มันอารมณ์เล่นเกมชัดๆ นี้เราใกล้มาถึงยุคที่เกมส์และหนัง เริ่มเหมือนกันขึ้นเรื่อยๆแล้วสินะ\n\nสิ่งที่โดดเด่นในเรื่องนี้น่าจะเป็นงาน CG นี้แหละ ถือว่าสวยและออกแบบฉากได้ดี คิดว่าดูบน IMAX น่าจะได้อารมณ์ที่สุด ยิ่ง สามมิติ น่าจะยิ่งดีเลย เพราะหลายๆฉาก จะรู้สึกหวาดเสียวและสมจริงกว่านี้แน่ๆ ในระบบสามมิติ เพราะงั้นใครคิดจะดู แนะนำระบบดังกล่าวเลยนะ น่าจะได้อรรถรสมากที่สุดละ\n\nมาถึงนักแสดงกันบ้าง พี่เจอร์ราด บัตเลอร์ ไรนี้ แสดงแนวถนัดอยู่ละ แต่รู้สึกว่าเล่นได้ดีขึ้นกว่าเดิมนะ ส่วนพี่ เจมี่ เลนิสเตอร์ (ชื่อใน GOT) ก็เล่นดีนะ เน้นฮานิดๆกะเค้าได้ด้วย แต่ที่ดึงดูดให้ติดตามเรื่องไปเรื่อยๆ ก็คงหนีไม่พ้นคู่พระเอกนางเอก ที่หน้าคล้าย ณเดช กับ ญาญ่า ซะเหลือเกิน บุคลิกพระเอกเหมือนเอาคนรุ่นใหม่ที่มีความคิดเป็นตัวของตัวเองแล้วไปอยู่ในยุคบูชาเทพ ยังไงยังงั้น ส่วนนางเอก ไม่ต้องทำไรเลย เพราะชุดของเธอแต่ละซีนนั้น ก็ดีมากพอจนไม่ต้องแสดงไรแล้ว ฮ่าๆ\n\nโดยรวมเรื่องนี้ไม่ใช่หนังที่โคตรสนุก จนต้องร้องว้าว อยากดูอีกรอบชะมัด ไรงี้นะ แต่ถือว่าเป็นหนังที่ดูได้สนุกแบบเรื่อยๆจนจบ โดยไม่รู้สึกเบื่อเลย ถึงแม้เนื้อเรื่องจะไม่มีไรซับซ้อน แต่ฉากที่ต้องลุ้นก็ทำได้กดดันพอสมควรเลย ซึ่งเพราะมันลุ้นน้อยเนี่ยแหละ มันเลยเหมือนหนังทุกอย่างมันง่ายไปนิด แป๊บๆเคลียร์ผ่านด่านไรงี้ ถ้าไม่มีไรดู เรื่องนี้ก็ดูได้นะ สนุกๆไม่เบื่อเลยจริงๆ\n\nปล.คงไม่ได้ดู Zootopia ในโรงฯแหง่ เพราะมีแต่พากย์ไทย ฮือๆ เสียจุย\n\n***ครึ่งดาวนี้ให้แก่ชุดนางเอกทุกๆฉากเลย ฮ่าๆ***\n\n\nแก้ไขข้อความเมื่อ 25 กุมภาพันธ์ 2559 เวลา 21:25 น."}
