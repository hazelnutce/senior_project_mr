{"movie_name": "The Rover", "text": "[Review] The Rover : ดุกระแทกเดือด (ไม่ Spoil)\n.\nเรื่องราวของเอริค (กาย เพียร์ซ) ชายหนุ่มที่ตัดสินใจละทิ้งทุกสิ่งทุกอย่างเพื่อออกเดินทางอย่างไร้จุดหมายในทะเลทรายอันกว้างใหญ่สุดลูกหูลูกตาของประเทศออสเตรเลียที่ในขณะนั้นได้กลายเป็นดินแดนรกร้าง ไร้ซึ่งกฏหมาย ..วันหนึ่ง รถยนต์ซึ่งเป็นสมบัติเพียงชิ้นเดียวที่เอริคเหลืออยู่กลับถูกขโมยไปโดยแกงค์อาชญากรใจโฉด เบาะแสเดียวที่เขามีคือ เรย์ (โรเบิร์ต แพททินสัน) หนึ่งในสมาชิกหัวขโมยที่บาดเจ็บและถูกทิ้งไว้ขณะที่คนอื่นๆหลบหนี ทั้งเอริคและเรย์ตัดสินใจร่วมมือกันเพื่อทวงคืนของรักและทวงแค้นผู้คนที่หักหลังพวกเขาให้ได้ (Cr. Nangdee.com)\n.\n.\n.\nหนังได้รับเลือกฉายในเทศกาลหนังเมืองคานส์ของปีนี้ งานนี้ได้ 2 นักแสดงมากฝีมือ Guy Pearce ที่เคยฝากผลงานสุดทึ่งไว้อย่าง Memento และ Robert Pattinson พ่อแวมไพร์ขวัญใจสาวๆจาก Twilight โดยภายในเรื่องนี้จะไม่ได้มาในมาดพ่อรูปหล่อ แต่เล่นเปลี่ยนคาแรคเตอร์เป็นคนละขั้วกันเลยทีเดียว หนังเดินเรื่องด้วยเรื่องราวของสองตัวละครหลักท่ามกลางฉากหลังที่เป็นบ้านป่าเมืองเถื่อน อบอวนไปด้วยความรุนแรง อ้างว้าง และสิ้นหวัง งานภาพภายในหนังบางช่วงจะเน้นแช่ภาพเพื่อให้ผู้ชมซึมซับกับรายละเอียด และเมื่อรวมเข้ากับการแสดงของสองนักแสดงหลัก บทพูด และการแสดงความรู้สึก ยิ่งทำให้ฉากบรรยากาศข้างต้นรวมถึงเรื่องราวของแต่ละตัวละครข้างต้นถูกถ่ายทอดได้อย่างถึงกึ๋น\n.\n.\n.\nยิ่งไปกว่านั้น หนังได้ใช้เทคนิคการนำเสนอให้ผู้ชมรับรู้เหตุการณ์ไปพร้อมๆกับตัวละคร ซึ่งเรื่องราวภายในหนังนั้นแทบจะไว้ใจใครไม่ได้เลย ประมาณว่ายิงก่อนถามทีหลัง และเล่นกับด้านมืดในจิตใจมนุษย์ด้วย นั่นทำให้ความกดดันถูกประเคนให้กับผู้ชมอย่างเต็มที่ อย่างไรเสียหนังยังมีนัยยะแฝงอยู่ในหลายๆจุด และมีความอาร์ตอยู่มากตามสไตน์หนังเมืองคานส์ อาจดูยากสำหรับผู้ชมบางกลุ่มแต่ก็อาจถูกใจผู้ชมหลายๆท่านเช่นกันครับ\n.\nIMDb Score 28/07/14 from 2524 users : 7.3/10\n.\nMy Score : 7.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
