{"movie_name": "The zookeeper's wife", "text": "รีวิว : The Zookeeper's Wife\nการฆ่าล้างชาวยิว : เมื่อมนุษย์ มองมนุษย์ไม่ใช่มนุษย์..\n[**No Spoil เนื้อหานอกตัวอย่างหนัง]\n\nหนังอ้างอิงจากเรื่องจริง จากสุดยอดวีรกรรม\nของคู่สามี-ภรรยา เจ้าของสวนสัตว์\nที่ได้ช่วยเหลือ \"ชาวยิว\" ได้กว่า 300 ชีวิต\nจากกองทัพนาซี ในสมัยสงครามโลกครั้งที่สอง\n\nสวนสัตว์อยู่ในเมืองวอร์ซอ ประเทศโปแลนด์\nซึ่งช่วงนั้นประเทศได้ถูกยึดครองโดยพวกนาซี\nจึงทำให้สวนสัตว์ได้กลายเป็นฐานเสบียง\nมีทหารนาซีเฝ้าดูอยู่มากมาย ยากจะรอดสายตา\nแต่ทุกคนก็ยอมเสี่ยงหลบซ่อนเพื่อมีชีวิตรอดต่อไป\n\nมันดูฟ้ากลั่นแกล้ง น่าตลกกับโชคชะตาเหลือเกิน\nที่มนุษย์ต้องมาหลบซ่อนอยู่ในสวนสัตว์\nที่เคยเป็นที่กักขังสัตว์ แบบไม่ต่างกับสัตว์ซะเอง\n\nโทนหนังเครียดมากกกกก\nนั่งขมวดคิ้ว ตลอดเกือบทั้งเรื่อง\nแม้หนังจะเล่าเรื่องแบบนิ่งๆ ไม่หวือหวา\nแต่ชวนลุ้นหนักมากตลอดเวลา\n\nการวางแผนช่วยเหลือ หลบซ่อนอย่างไร\nไม่ให้ทหารนาซีสงสัย และจับได้\nซึ่งความยากมันไม่ใช่การช่วยเหลือชาวยิว\nในชั่วเวลาแค่กี่วันหรือกี่เดือน แต่เป็นหลักปี !!!\n\n\n\nหนังได้สะท้อนความโหดร้ายของสงคราม\nได้เผยๆด้านมืดในจิตใจมนุษย์\nการฆ่าล้างเผ่าพันธุ์ การกดขี่ข่มเหงผู้ที่ด้อยกว่า\nเมื่อมนุษย์..ไม่เห็นมนุษย์ เป็นมนุษย์\nทำให้เรารู้ว่าทุกวันนี้ดีแค่ไหนที่โลกไม่อยู่สภาวะนั้น\n\nต้องถือว่าวีรกรรมของคู่นี้ได้รับการยกย่องอย่างมาก\nเพราะเพียงแค่ช่วยเหลือชาวยิวเพียง \"คนเดียว\"\nก็สามารถรับโทษถึงประหารได้แล้ว\nแต่ทั้งคู่เสี่ยง \"เสียสละ\" เพื่อช่วยเหลือหลายๆชีวิต\nด้วยความรักที่มีต่อ \"ชีวิต\" ทุกชีวิตบนโลกใบนี้\n\nสรุป.. ชอบมากกก\nดูจบแล้วยังหน่วงๆ อึนๆอยู่พักนึง\nใครที่ชอบหนังแนวนี้รับรองไม่ผิดหวัง\nดูแล้วจะเกลียดสงคราม เกลียดสันดานดิบ \"มนุษย์\"\nและมีความรักใน \"ชีวิต\" มากขึ้น..\n\n**คำเตือน ใครคิดว่าจะเข้าไปดูสัตว์น่ารักๆ\nหยุดคิด !! อย่าคาดหวังว่าจะเห็นสัตว์น่ารักๆมากมาย\nเพราะถึงแม้ว่าเรื่องจะเกิดขึ้นสวนสัตว์\nแต่ธีมหลักของเรื่องคือการเอาชีวิตรอดจากสงคราม\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#หนังโปรดของผมอาจไม่ใช่หนังโปรดของคุณ\n\n\n\n"}
