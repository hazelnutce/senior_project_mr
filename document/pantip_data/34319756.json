{"movie_name": "Crimson Peak", "text": "ก่อนจะเข้าไปชมภาพยนตร์เรื่องนี้ ผมคิดเอาไว้ว่าต้องเป็นหนังผีแนวหลอนๆ น่ากลัวๆ ไม่กล้าดูคนเดียว ต้องกอดกันกลมกับคนข้างๆ\n\nแต่เปล่าเลย…\n\nพลอตของเรื่องเป็นอะไรที่ไม่มีอะไรใหม่ เข้าขั้นซ้ำซากก็ว่าได้ แต่ด้วยฝีมือการเขียนบทที่ไม่ธรรมดา ทำให้พลอตที่มันไม่มีอะไรใหม่เลย ดูมีอะไรน่าสนใจขึ้นมาอย่างมาก ถึงจะอย่างนั้น วิธีการเล่าเรื่องก็ทำให้เราสามารถเดาตอนจบออกได้ง่ายๆ ตั้งแต่กลางเรื่อง\n\n.\n\nฉากของเรื่อง ขอบอกว่าวิจิตรมาก เดล โทโร่ใส่ใจทุกรายละเอียดของทุกสถานที่ …โดยเฉพาะปราสาทสีเลือดที่ทำออกมาได้อย่างวิจิตร มีความสง่างามสมกับตระกูลขุนนางเก่าผู้มั่งมี แต่ก็ดูเต็มไปด้วยความลึกลับ นอกจากนั้นยังมีรายละเอียดอื่นๆ ที่เดลโทโร่เก็บทุกเม็ด จนหาจุดติได้ยากจริงๆ\n\nฝ่ายเสื้อผ้าหน้าผม นี้พูดเลยว่าอลังการดาวล้านดวงจนมิอาจเอางานเก่าๆชิ้นใดมาเทียบได้เลย…ชุดเริ่ดตั้งแต่ต้นเรื่องยันจบ …และชุดของคนอื่นๆก็มาตรฐานเดียวกัน …ตบมืออออออ\n\nการเลือกมุมกล้องของเรื่องก็มีส่วนสำคัญที่จะช่วยขับความรู้สึกของคนดูให้มีอารมณ์ร่วมไปกับฉาก หรูเริ่ดอลังการ ฉากโรแมนติก ฉากน่ากลัว และบลาๆๆ …เรื่องนี้ทำออกมาได้ดีครับ\n\n.\n\nการแสดง เอาจริงๆ คือทุกคนก็แสดงได้ดีเกินมาตรฐาน มีการเชือดเฉือนกันบ้างพอสมควร …แต่ก่อนจะเข้าโรงมา คิดเอาไว้ว่าอยากเห็นมากกว่านี้ …แต่แค่นี้ก็ไม่ผิดหวังนะครับ อยู่ในระดับที่ดีแล้ว\n\n.\n\nเอาไป 71 คะแนน\n\n.............................................\n\nสามารถอ่านรีวิวฉบับเต็มได้ที่ http://wonnee.com/movie/review-crimsonpeak-%E0%B8%9B%E0%B8%A3%E0%B8%B2%E0%B8%AA%E0%B8%B2%E0%B8%97%E0%B8%AA%E0%B8%B5%E0%B9%80%E0%B8%A5%E0%B8%B7%E0%B8%AD%E0%B8%94/\n"}
