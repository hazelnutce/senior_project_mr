{"movie_name": "Hector and the Search for Happiness (2014)", "text": "Hector and the Search for Happiness (2014) เฮคเตอร์ แย้มไว้ให้โลกยิ้ม\n\nภาพยนตร์แนว Adventure / Comedy ที่สร้างมาจากหนังสือยอดนิยม\nเรื่องราวการเดินทางหาความสุขของ เฮคเตอร์ จิตแพทย์ผู้ที่ต้องทนฟังเรื่องราวต่างๆจากคนไข้ที่ขาดความสุขในชีวิต จนกระทั่งเขาทนในสิ่งที่เป็นอยู่ไม่ไหวและตัดสินใจบอกกับคาร่า คนรักของเขาว่าจะออกเดินทางไปท่องโลกเพื่อตามหาความสุขที่แท้จริง และนั่นก็ทำให้เฮคเตอร์ได้ก้าวเข้าสู่โลกของการผจญภัยที่สุดแสนจะงดงามอย่างที่เขาไม่เคยได้พบเห็นมาก่อน\n\n\nหนังเรื่องนี้ให้อารมณ์คล้ายกับ Walter Mitty แต่ยังขาดความกลมกล่อมของการดำเนินเรื่อง ทำให้มีบางช่วงอืดๆไปบ้าง เป็นหนังผจญภัยแทรกด้วยมุขตลกเบาๆ ชอบกิมมิคที่ใช้การจดบันทึก และปากกาเป็นตัวเสริมในเรื่อง ดูมีเสน่ห์และแทรกมุขตลกได้ดี ในหนังแฝงด้วยคำพูดโดนใจ จุดประกายฝันและกำลังใจในชีวิตได้ดี\nถึงหนังจะไม่ไหลลื่น ขาดๆ เกินๆ แต่ก็ทำให้เราได้ซึมซับความสุขที่ไม่ได้มีแค่ความสุข แต่ยังมีความทุกข์และการมีชีวิตแฝงอยู่ เป็นหนังฟีลกู้ดให้กำลังใจต้อนรับปีใหม่ได้ดีอีกเรื่องหนึ่ง ดูจบแล้วอยากหาหนังสือเรื่องนี้มาอ่าน น่าจะจุดประกายฝันและกำลังใจมากขึ้นอีก เพราะในหนังยังไม่สุด และคิดว่าน่าจะพีคได้มากกว่านี้ แต่ก็ถือว่าประทับใจในระดับหนึ่ง\n\nเรื่องการแสดง ฉากเปิดตัว Rosamund Pike ด้วยเสียงใสๆ ของนาง ทำให้เราหลอนถึง Gone Girl มากๆ 555 แต่พอดูไปเรื่อยๆ ค่อยเห็นถึงความต่าง\nส่วนความตลกหน้าตายของ Simon Pegg ที่เราจำเขาได้จาก The World’s End, Paul และ Star Trek เรื่องนี้เขาก็ดูน่ารักนะ\n\nแล้ววันนี้ ความสุขของคุณคืออะไร? ตอนนี้คุณมีความสุขอยู่รึป่าว?\n\nปล.ชอบบันทึกความสุขของ เฮคเตอร์\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n\n\n\n\n\n\n\n\nสรุป\n- เป็นหนังฟีลกู้ด น่าดูอีกเรื่องนึง\n- ในเรื่องก็แฝงข้อคิด คำพูดดีๆไว้เยอะนะ\n- ได้ไปผจญภัยกับภาพสวยๆ แถมด้วยมุขตลก น่ารักๆ ยิ้มๆ ขำเบาๆ\n- ชอบกิมมิคของการบันทึกเรื่องราวที่ได้เจอมา โดยเฉพาะความรู้สึกของคนแปลกหน้า ที่มีมุมมองที่น่าสนใจ\n- สุดท้ายแล้วการผจญภัย ก็ทำให้เราได้รู้ว่า การอยู่กับสิ่งที่เป็นอยู่ บ้างครั้งก็หาความสุขได้ไม่ยาก\n\nMy Vote: 7/10\n[Spoil] คลิกเพื่อดูข้อความที่ซ่อนไว้\n"}
