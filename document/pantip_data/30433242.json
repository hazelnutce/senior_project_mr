{"movie_name": "Iron Man 3", "text": "ข้อดี\n1.หนังเดินเรื่องกระชับฉับไว คนดูตื่นตัวตลอด ทำให้อารมณ์ของหนังคงที่ ไม่มีจุดง่วงหงาวหาวนอน\n2.หนังมีปูมหลัง ทำให้เรื่องมีความหนักแน่นมากขึ้น\n3.ฉากแอ๊คชั่นจัดเต็ม โดยเฉพาะช่วงท้ายเรื่อง บทแอ๊คชั่นกับบอสดีที่สุดทั้ง 3 ภาค บอสไม่กระจอกเหมือน 2 ภาคที่แล้ว นอกจากนั้นแอ๊คชั่นค่อนข้างหลากหลายทั้งบนบก บนพื้น บนฟ้า ในน้ำ ไม่รู้สึกจำเจ\nข้อด้อย\n1.หนังใส่บทตลกมาจนเฝือ เหมือนจะอ่านใจว่าคนดูชอบบทตลกของสตาร์ค ภาคนี้เลยจัดเต็ม ทั้งๆที่บางฉากอาจจะไม่จำเป็น ทำให้อารมณ์รวมของหนังไปไม่สุดของความเป็นดราม่าของสตาร์ค เพราะมักจะมีบทตลกแทรกตลอด\n2.หนังมุ่งเน้นแต่การพาคนดูให้เดินไปตามทิศทางของเรื่องอย่างไม่วอกแวก แต่กลับไม่ได้ใส่ใจรายละเอียดที่สำคัญหลายจุด ที่แสดงถึงความเป็นวิทยาศาสตร์ตามแบบฉบับของไอร์ออนแมนที่แฟนพันธุ์แท้ไอร์ออนแมนเรียกร้อง เช่น [Spoil] คลิกเพื่อดูข้อความที่ซ่อนไว้ ซึ่งพอขาดไป ก็ทำให้ความน่าเชื่อถือ ความสมจริง และความเติมเต็มที่ช่วยให้เนื้อเรื่องแน่นขึ้น ลดลงไป แต่กลับไปใส่ใจกับเรื่องไม่เป็นเรื่องแทน เช่น บทตลกที่ไม่จำเป็น เนื้อเรื่องบางจุดที่ยืดเยื้อไปหน่อย\n\nคะแนน 8.0/10 ในฐานะเป็นแฟนไอร์ออนแมนแต่รู้สึกเหมือนภาคนี้ทำเอาใจเด็กและคนดูทั่วไปมากกว่า\nปล.ทุกอย่างคือความเห็นและรสนิยมส่วนตัวนะครับ\n"}
