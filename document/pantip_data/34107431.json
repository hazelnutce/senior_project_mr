{"movie_name": "Absolutely Anything", "text": "ได้เวลาแล้วจะเขียนถึงหนังเรื่องสุดท้ายของสัปดาห์ ที่เป็นหนังตลกไซไฟที่ไม่ใคร่มีคนพูดถึงมันมากนักอย่าง “Absolutely Anything” เรื่องราวของมันดูจะเพี้ยนพอๆ กับชื่อไทยของมัน “พลังเพี้ยน เอเลี่ยนส่งข้ามโลก”\n\nพล็อตก็แสนจุดหลุดโลก เมื่อเขาวางให้มนุษย์ต่างดาวผู้ตั้งตนเป็นใหญ่ลอยเท้งเต้งอยู่ในจักรวาลแถวๆ ระบบสุริยะของเรานี่แหละ ที่คอยเฝ้าดูโลกและมนุษย์โลกอยู่ พวกมันกำลังขบคิดกันว่าจะทำลายโลกของมนุษย์ขี้เหม็นนี่ให้ย่อยยับ หรือจะให้เวลาให้โอกาสมนุษย์ได้พิสูจน์ตัวเองเสียก่อน\n\n\nนีล คลาร์ก มนุษย์ผู้ชายที่เป็นครูแสนธรรมดา มีชิวิตอยู่ไปวันๆ ได้รับโอกาสในการเป็นพระเจ้าแม้เพียงชั่วคราวให้เขาสามารถจะเสกอะไรได้ดั่งใจด้วยเพียงโบกมือเท่านั้น\n\nพล็อตหนังอย่าง ‘Absolutely Anything’ นั้น หากดูผิวเผินก็อาจไม่พบว่าจะน่าสนใจอะไรมากนัก แต่ถ้าดูดีๆ ก็จะพบว่า หนังซ่อนความคิดดีๆ เอาไว้อยู่พอสมควร น่าเสียดายอยู่เหมือนกันที่ความสนุกของหนังนั้น เน้นไปที่มุกวายป่วงทั้งหลายที่ใส่เข้ามา ซึ่งมันก็อาจจะไปสะดุดต่อมฮาของบางคนให้ลุกขึ้นมาสร้างเสียงหัวเราะได้ง่าย แต่ในมุกเดียวกันนั้นเอง ก็ไม่อาจจะสร้างเสียงใดๆ ให้เกิดขึ้น จุดที่ดีเด่นจุดหนึ่งของหนัง ก็คงจะเป็นการรอคอยว่าเมื่อไหร่ที่เจ้าเดนนิส สุนัขของนีลจะพูดได้เสียที\n\nเพราะมันเป็นเสียงพากย์ของ Robin Williams นั่นเอง\n\nAbsolutely Anything | http://bit.ly/1KlKDKA\n"}
