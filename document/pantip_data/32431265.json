{"movie_name": "Into the Storm (2014)", "text": "[Review] Into the storm : อินทู เดอะ สตอร์ม โคตรพายุมหาวิบัติกินเมือง (ไม่ Spoil)\n.\nInto the Storm จะถ่ายเรื่องราวในแต่ละวันที่เมืองซิลเวอร์ตันได้รับความเสียหายจากพายุทอร์นาโดที่โหมกระหน่ำอย่างไม่เคยเกิดขึ้นมาก่อน ทั่วทั้งเมืองต้องอยู่ท่ามกลางความไม่แน่นอนและพายุไซโคลนที่รุนแรง แม้แต่ผู้ที่สังเกตการณ์พายุก็มีการพยากรณ์ว่าสิ่งที่เลวร้ายที่สุดกำลังจะมา ผู้คนส่วนใหญ่ต้องหาที่หลบภัยและบางคนต้องถูกพัดไปตามกระแสพายุ เป็นการทดสอบว่านักล่าพายุจะไปเก็บภาพครั้งหนึ่งในชีวิตได้ไกลสุดแค่ไหน (Cr.nangdee.com)\n.\n.\n.\nหนังภัยพิบัติพายุเรื่องล่าสุด ที่เล่าเรื่องราวผ่านมุมกล้องของน่าล่าพายุและพลเมืองภายในเมืองเล็กๆกลุ่มหนึ่ง งานนี้ได้ Sarah Wayne Callies จากซีรี่ย์ชื่อดัง The Walking Dead มารับบทผู้เชี่ยวชาญด้านอุตุนิยมวิทยาอีกด้วย ถึงแม้หนังแนวนี้พล็อตเรื่องไม่อาจสร้างลูกเล่นได้มากนัก แต่มุมมองภายในเรื่องที่เกือบทั้งหมดถูกนำเสนอโดยใช้เทคนิค Footage ภาพจากโทรทัศน์ กล้องวงจรปิด ก็สามารถสร้างความแปลกใหม่และเพิ่มรสชาติให้กับหนังเรื่องนี้ได้อย่างดี\n.\n.\n.\nแม้ว่าโปสเตอร์และชื่อชั้นดูคล้ายหนังเกรดบี แต่ตัวหนังจริงๆกลับเป็นเช่นนั้นไม่ นอกจาก CG และฉากความวินาศสันตะโรที่ตระการตาสุดๆแล้ว เรื่องราวชีวิตของตัวละครก็ชวนให้ลุ้นตัวเกร็งไปเช่นกัน ฉากการช่วยชีวิตที่สื่อถึงความผูกพันธ์ รวมถึงฉาก Long Take ช่วงเวลาสุดท้ายของตัวละคร สามารถเล่นกับอารมณ์ผู้ชมและเรียกน้ำตาออกมาได้เลย ยิ่งไปกว่านั้นฉากไคลแม็กซ์ของหนังเรื่องนี้เป็นอะไรที่เซอไพรซ์มากๆ สามารถเปิดมุมมองใหม่และฉีกภาพเก่าๆของหนังแนวเดียวกันเลยทีเดียว สำหรับท่านผู้ชมที่เคยผ่านตาหนังคุณภาพแนวนี้อย่าง Twister หรือ The Perfect Storm แล้ว หากได้มาสัมผัสกับInto the Storm เชื่อว่าท่านผู้ชมคงคลายข้อสงสัย ว่าทำไมชื่อไทยต้องใช้คำว่า”โครต”กันเลยทีเดียว\n.\nIMDb Score 08/08/14 from 827 users : 6.3/10\n.\nMy Score : 8.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
