{"movie_name": "Before Sunrise (1995) อ้อนตะวันให้หยุด เพื่อสองเรา กระชวนชวนคุยหนังเก่า", "text": "หนังโรแมนติกที่เล่าเรื่องราวของ เจสซี่ กับ เซลีน ที่บังเอิญเจอกันบนรถไฟที่เวียนนา ทั้งคู่ได้พูดคุยกันเล็กน้อยและถูกคอกัน เจสซี่เลยตัดสินใจชวนเซลีน เที่ยวด้วยกันที่เวียนนา 1 วัน 1 คืน เมื่อพระอาทิตย์ขึ้นวันใหม่ทั้งคู่ต้องแยกย้ายกัน โดยเจสซี่ต้องกลับไปอเมริกา ชวนเซลีนต้องไปเรียนต่อที่ปารีส\n\nนึกถึงยุคที่โลกโซเชียลยังไม่มีอิทธิพลกับเรา เราได้เจอคนที่ใช่ มีเรื่องคุยได้ไม่มีเบื่อ ไม่ว่าเรื่องอะไรต่อมิอะไร คนที่ใช่อ่ะเนอะ มันก็ถูกคอไปทุกเรื่อง ไม่ว่าเรื่องหน้าที่การงาน ความฝัน ความรัก ชีวิต รายการทีวี เรื่องทั่วไป แบบไม่มีปิดบัง ไม่มีการคุยผ่านแชทคุย หรือ แม้แต่คุยโทรศัพท์เหมือนทุกวันนี้\n\nหนังดำเนินเรื่องโดยการสนทนากันของตัวละคร ตลอดเรื่อง นั่นล่ะฮะ ตลอดเรื่องจริงๆ สร้างความผูกพันธ์ของตัวละครได้ดี มันเรียลมากๆ ดำเนินเรื่องไม่น่าเบื่อ ทั้งที่ตลอดทั้งเรื่องมีแค่การคุยกัน เดินเที่ยวชมเมืองของคู่พระ-นาง แค่นั้นจริงๆ\n\nอย่างที่ว่า Before Sunrise จบลงด้วยการจากลา สุดท้ายทั้งคู่ต้องจากลากัน เพื่อไปทำหน้าที่ของตัวเอง ทั้งคู่ตัดสินใจไม่แลกเบอร์ นามบัตร ที่อยู่ หรือไม่ว่าอะไรทั้งสื้น มีแค่คำสัญญาว่า ''อีก 6 เดือนเราจะกลับมาเจอกันที่นี่'' แล้วก็จบด้วยการแยกย้ายของทั้งคู่ ไม่มีทางรู้เลยว่าจะได้เจอกันอีกหรือป่าว จะมีใครผิดสัญญาไหม ไม่รู้หรือว่าใครจะยังรอใครอยู่ ถ้าฝ่ายใดฝ่ายหนึ่งผิดสัญญาก็อาจจะจบความสัมพันธ์ อาจไม่พบเจอกันแล้วตลอดชีวิต เหลือเพียงความทรงจำสั้นๆระหว่างเราสองคน ครั้งหนึ่งเราก็เคยมีช่วงเวลาพิเศษด้วยกัน ไม่ว่าช่วงเวลานั้น ฉัน หรือ เธออาจจะลืมมันไป แต่ช่วงเวลานั้นก็เคยเกิดขึ้นมา ''มันอาจจะดูเพ้อฝันไปหน่อย แต่ความสัมพันธ์ก็เป็นแบบนี้แหละ''\n\nหนังเรื่องนี้มีความโรแมนติกโดยที่ไม่ต้องพยายาม มันสุดทุกด้านแล้วสำหรับหนังแนวนี้\n\nคะแนนความชอบ 9/10\n\n\n\n\nสุดท้ายแล้วขอฝากเพจ เผื่อใครอยากตามไปคุยกันต่อ มาเป็นเพื่อนกันนะครับ\nhttps://www.facebook.com/Chekie-1067083510064457/\n\nแก้ไขข้อความเมื่อ 4 เมษายน เวลา 20:54 น."}
