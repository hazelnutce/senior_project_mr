{"movie_name": "Gone with the Wind (1939) วิมานลอย", "text": "หนังออสการ์คลาสสิคทรง ''คุณค่า'' ที่กาลเวลาไม่อาจทำอะไรกับหนังเรื่องนี้ได้\n\nหนังเรื่องนี้สร้างจากวรรณกรรมคลาสสิคในชื่อเดียวกัน เล่าถึงช่วงสงครามกลางเมือง สการ์เลตต์ โอฮารา ต้องแบกรับภาระจากสงครามหาเลี้ยงครอบครัวให้อยู่รอด ไม่ว่าจะแลกด้วยอะไรก็ตาม อันนี้เป็นเรื่องย่อ ที่เรียกว่าย่อสุดๆ\n\nแต่รายละเอียดหนังมีเยอะกว่านี้มาก หนังใส่ทั้งความดราม่า รักสามเศร้า รักต้องห้าม รักข้างเดียว และสารพัดความรักมากมาย\n\n''ผู้หญิง'' ที่ทำทุกอย่างเพื่อคนที่ตัวเองรัก แม้ว่า ''เขาคนนั้น'' จะไม่เคยสนใจก็ตาม\n\n''ผู้หญิง'' ที่ยอมทำทุกอย่างเพื่อให้ ''ครอบครัว'' อยู่รอดในภาวะสงคราม\n\nจาก ''ผู้หญิง'' ที่เคยสุขสบาย มีคนใช้ มีคนดูแล มีทรัพย์สินมากมาย เมื่อครั้นสงครามได้พรากทุกอย่างไป จากสาวน้อยผู้ ''อ่อนแอ'' ต้อง ''เข้มแข็ง'' เพื่อคนที่ตัวเองรัก\n\n''ผู้หญิง'' ที่รักบ้านเกิดสุดหัวใจ แม้ว่าสถานที่นั้นจะสร้าง ''ความเจ็บปวด'' ให้เท่าไรก็ตาม\n\n____________________________________________\n\nการที่รักใครสักคน หรือ การที่ถูกใครสักคนรักมากๆ ความรักของเราอาจเปลี่ยนใจคนๆนั้นได้เลย เป็นความรักที่ต้องใช้ระยะเวลาพิสูจน์ใจ\n\nโดยตัวละครในเรื่องทุกคนล้วนมีมิติ ปม แล้วผ่านความเจ็บปวดมาแล้วทุกคน จนบางครั้งเราก็แอบเห็นใจตัวละครบางตัวในบางครั้งเหมือนกัน แม้ว่าสิ่งที่ตัวละครนั้นทำจะเป็นสิ่งที่ผิดหรือไม่ถูกศีลธรรมก็ตาม\n\nเรื่องนี้ยอดเยี่ยมมากครับ เวลาเกือบ 4 ชั่วโมงของหนัง ละสายตาจากจอแทบไม่ได้เลย แล้วก็ยังสามารถหยิบมาดูได้เรื่อยๆ\n\nต้องชมทั้งเทคนิคพิเศษและการเล่าเรื่องของหนังเรื่องนี้นะครับ แม้หนังจะเก่ามากๆแล้ว แต่หนังยังดูร่วมสมัยอยู่เลย\n\nเป็นหนังที่อยู่ ''เหนือกาลเวลา'' อย่างแท้จริงครับ\n\nขอแนะนำสำหรับทุกคนที่เรียกตัวเองว่าเป็นคอหนังทุกคนนะครับ ไม่ควรพลาดเลยไม่ว่ายังไงก็ต้องไม่พลาด ดูให้ได้นะครับ ^_^\n\nคะแนนความชอบส่วนตัวสำหรับเรื่องนี้ขอไม่ให้แล้วกันครับ บอกได้แค่ว่า ยอดเยี่ยม!!!!!\n\nสุดท้ายขออนุญาตฝากเพจไว้นะครับ เผื่อท่านใดอยากติดตามผลงานอื่นๆ ขอบคุณครับ\nhttps://www.facebook.com/Chekie-1067083510064457/\n"}
