{"movie_name": "A Little Chaos", "text": "9 สิ่งที่รู้สึก จาก A Little Chaos\n(*หมายเหตุ สิ่งที่เขียนต่อไปนี้เป็นการเขียนที่เกิดจากความรู้สึกส่วนตัวของ จขกท. เท่านั้นนะครับ)\n\n    1. เป็นหนังที่รู้สึกว่า เป็นหนังชิงรักหักสวาท แต่อารมณ์ไม่ดุเดือดเหมือนละครหลังข่าวของไทย\n    2. เป็นหนังที่รู้สึกว่า มีการเล่าเรื่องค่อนข้างน่าสนใจ น่าติดตามตั้งแต่ต้นจนจบได้ แต่จุดไคลแมกซ์ยังมีพลังไม่พอที่จะทำให้มีความรู้สึกร่วมได้\n    3. เป็นหนังที่รู้สึกว่า  Kate Winslet คนเดียว นางเอาอยู่ทั้งเรื่อง\n    4. เป็นหนังที่รู้สึกว่า Sabine De Barra เป็นคนแปลก เก็บกด ลุ่มลึก อ่อนไหวและฉลาด\n    5. เป็นหนังที่รู้สึกว่า พูดถึงอาชีพเกี่ยวกับนักจัดสวน แต่แนวคิดในการจัดสวนของตัวเอก ยังไม่ลุ่มลึกพอ\n    6. เป็นหนังที่รู้สึกว่า สะท้อนวัฒนธรรมชาววังของชาวตะวันตกในแบบที่เรียบง่ายมาก\n    7. เป็นหนังที่รู้สึกว่า CG พระราชวังแวร์ไซน์ดูปลอมมาก\n    8. เป็นหนังที่รู้สึกว่า  production ดูเป็นหนังเกรด B ทั้งๆ ที่ได้ดารารุ่นใหญ่มาร่วมแสดงเยอะ แปลก!\n    9. เป็นหนังที่รู้สึกว่า ก็โอเคนะ ดูได้เรื่อยๆ เนื้อเรื่องน่าติดตามตั้งแต่ต้นจนจบ\n\nเรื่องย่อพอประมาณ\n    เรื่อง A little Chaos เป็นเรื่องเกี่ยวกับนักจัดสวน นามว่า Sabine De Barra (นำแสดงโดย Kate Winslet)  ที่ต้องมาทำงานกับสถาปนิกหนุ่ม André Le Notre (นำแสดงโดย Matthias Schoenaerts) ในการออกแบบสวนในพระราชวังแวร์ไซน์ (แต่จริงๆแล้วในหนังนางมีส่วนร่วมในการออกแบบแค่ส่วนหนึ่งเล็กๆเท่านั้น) แต่ในการสร้างสวนในพระราชวังแวร์ไซน์นี้จะต้องผ่านอุปสรรคมากมายไม่ว่าจะเป็นเรื่องของฟ้าฝน การชิงรักหักสวาทกันในรั้วในวัง หรือแม้แต่ความกดดันภายในจิตใจอันเนื่องจากประสบการณ์ในอดีตที่เจ็บช้ำของ มาดามเดอบาราเอง จึงทำให้ดูการจัดสวนครั้งนี้ดูเป็นงานที่ไม่ง่ายเลยสำหรับมาดามเดอบารา แต่เมื่องานสำเร็จ ประสบการณ์ในการเข้ามาจัดทำสวนในพระราชวังแวร์ไซน์แห่งนี้ก็ถือว่าเป็นการเริ่มต้นชีวิตใหม่และรักครั้งใหม่ของมาดามเดอบาราก็ว่าได้\n"}
