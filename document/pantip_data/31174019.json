{"movie_name": "Ender’s Game สงครามพลิกจักรวาล", "text": "‘Ender’s Game สงครามพลิกจักรวาล’ เป็นหนังที่สร้างจากวรรณกรรมเยาวชนแนวไซไฟๆ ซึ่งจะต่างออกไปจากหนังจากหนังสือที่สร้างๆ กันมาก่อนหน้านี้\n\nเรื่องราวของโลกที่ถูกรุกรานโดยเหล่าสิ่งมีชิวตต่างดาวจนเราเกือบสิ้นสูญเผ่าพันธุ์มาแล้วเมื่อครั้งหนึ่ง จนต้องมีการก่อตั้งกองกำลังเพื่อรับมือกับสงครามที่เสี่ยงว่ากำลังจะเกิดขึ้นอีกครั้งในไม่ช้า พวกเขาจึงเลือกเด็กที่มีความสามารถด้านเกมมาฝึกฝนการรบ เด็กๆ ในครอบครัวของเอนเดอร์ (Asa Butterfield) ทุกคนเคยผ่านการฝึกมาแล้วทั้งสิ้น ทั้งพี่ชายและพี่สาว แต่ดูเหมือนจะไม่มีใครผ่าน และเขาคือคนสุดท้ายที่เป็นความหวัง\n\nหนังเรื่องนี้มีทั้ง  Harrison Ford, Viola Davis  และ Ben Kingsley ร่วมประชันบทบาทกับดาราเด็กอย่าง Asa Butterfield (Hugo) , Hailee Steinfeld (True Grit) และ Abigail Breslin (Little Miss Sunshine) หนังอาจจะมีผู้ใหญ่คนสำคัญแต่หนังเน้นไปที่เด็กเยอะอยู่นะครับ\n\n\n\n- หนังเล่นเปิดเผยให้เห็นตั้งแต่ช่วงของการฝึกในขั้นตอนต่างๆ กว่าที่เอนเดอร์จะกลายมาเป็นผู้บัญชาการรบในเผ่าพันธุ์ต่างดาว ซึ่งในระหว่างนั้นก็สอดแทรกบทสนทนาคมๆ ที่แฝงแง่คิดอันชวนให้คิดไว้มากมาย นี่ไม่ใช่แค่หนังสงครามที่จะดูกันเพลินๆ เสียแล้ว\n- ถ้าพูดถึงการแสดงแล้วล่ะก็ ไม่ว่าจะเป็นผู้ใหญ่หรือเด็ก ต่างก็ทำหน้าที่ได้อย่างดีทั้งสองฝ่าย บทหนังที่ค่อนมีน้ำมีเนื้อให้คนดูรู้สึกจับต้องได้\n- ขณะเดียวกันก็หนักอึ้งเกินกว่าจะเป็นแค่หนังสำหรับเยาวชนทั่วไป ขณะเดียวกันงานด้านภาพก็ถือว่าอยู่ในขั้นดี\n- และโดยลักษณะของเทคนิคต่างๆ ดูจะเหมาะสมที่จะทำออกมาในรูปแบบ 3 มิติไม่น้อย แต่น่าเสียดายที่ผมได้ดูมันในแบบ 2 มิติเท่านั้น\n\nถือว่ากำกับเรื่องนี้ได้สอบผ่าน ‘Ender’s Game สงครามพลิกจักรวาล’ กลายเป็นหนังจากหนังสือที่ดีที่สุดในปีนี้อย่างไม่ต้องสงสัย (หากไม่นับ Catching Fire ที่กำลังจะเข้าโรงจ่อก้นอยู่ตอนนี้)\n\nอ่านเพิ่มเติม ที่ : http://bit.ly/198Alue\nอ่านบทวิจารณ์หนังทั้งหมดของผมได้ที่ : http://www.patsonic.com ครับผม ^^\n"}
