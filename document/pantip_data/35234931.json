{"movie_name": "Mr. Right", "text": "Mr. Right (ไม่สปอยเนื้อหาสำคัญ)\n.\nเรื่องราวของ มาร์ธา (Anna Kendrick) สาวน้อยวัยใสที่เพิ่งอกหักจากรักครั้งเก่า แต่แล้วชีวิตเธอก็เปลี่ยนไปเมื่อเธอได้พบกับ ฟรานซิส (Sam Rockwell) ความรักของทั้งคู่ดูเข้าขากันอย่างดี จนเมื่อมาร์ธารู้ว่าฟรานซิสไม่ใช่หนุ่มขี้เล่นอย่างที่เธอเข้าใจ เขาคือนักฆ่ารับจ้างยอดฝีมือ แถมกำลังถูกไล่ล่าจากหน่วยเอฟบีไอและนักฆ่ารับจ้างด้วยกันอีกด้วย\n.\nหนังบอกเล่าเรื่องราวความรักได้อย่างดุเดือดและน่ารักน่าชัง ผ่านเรื่องราวที่เกิดขึ้นกับ มาร์ธา (Anna Kendrick) สาวน้อยสุดรั่วที่ผิดหวังกับรักเก่า จนได้เจอกับหนุ่มขี้เล่น ฟรานซิส (Sam Rockwell) ที่ดูเฮฮา ทีเล่นทีจริง แต่มีเบื้องหลังที่โหดเหี้ยมพร้อมฝีมือระดับมหากาฬ หนังนำเสนอมุมมองของความรักที่ค่อนข้างสดใส น่ารัก แต่ก็แอบจิตอยู่เล็กน้อย ผ่านความรักที่บริสุทธิ์และการยอมรับความแตกต่างของกันและกัน ซึ่งบทบาทการแสดงและเคมีของคู่พระนางช่างน่ารักน่าชัง ปนไปด้วยมุกฮาก๊ากที่สอดแทรกไปตลอดทั้งเรื่องและแอบแทรกข้อคิดของการใช้ชีวิตร่วมกันเอาไว้ด้วย แต่เมื่อเข้าบทแอคชั่นหรือไล่ล่าก็เข้าขั้นบู๊ดุดันเลือดสาดกันกระจายเลยทีเดียว ช่างเป็นหนังแอคชั่นโรแมนติก ที่นำเสนออีกมุมมองของความรักได้แปลกและแหวกแนวจริงๆครับ\n.\nMy Score : 7.0/10\n\n"}
