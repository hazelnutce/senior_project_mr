{"movie_name": "John Wick", "text": "John Wick วางตัวเองเป็นหนัง action เต็มรูปแบบด้วยพล็อตเรื่องง่ายๆ ไม่ซับซ้อน\n\n\n\nโดดเด่นด้วยการสร้างโลกขึ้นมาอีกใบ โลกแห่งอาชญากรรม ที่มีกฏเกณฑ์เรื่องราวเป็นของตัวเอง\n\n(กฏระเบียบของนักฆ่า โรงแรมของนักฆ่า งานประหลาดอย่างรับจ้างเก็บกวาด)\n\n\n\nนี่ทำให้หนังหลุดจากโลกปกติของผู้ชม จนความโอเว่อร์ของหนังทั้งหลายดูธรรมดาราวกับโลกของหนังสือการ์ตูน\n\nอย่างไรก็ตามแม้จะเหนือจริงกันเต็มที่ แต่บางฉากก็ดูขัดใจกับบางตอนที่มันดูง่ายและเป็นใจให้ John Wick มากไปหน่อย\n\n\n\nหนังปูพื้น สร้างความน่าเห็นใจให้ตัวเอกได้อย่างดีในช่วงแรก แต่ยังไม่มากพอจะดึงความสนใจไปถึงตอนสุดท้าย เนื่องจาก scene action ที่ลากยาว จนดูยืดเยื้อในท้ายที่สุด\n\n\n\nหนังมี action ที่สวยงาม บางช่วงเป็น long take ยาวๆที่น่าสนใจ แต่ไม่ได้โดดเด่นจนน่าประทับใจ\n\nและการที่หนังกระหน่ำ action มากเกินไป จนลืมใส่ใจกับความเข้มข้นของเรื่องราว\nนั่นทำให้แทนที่จะลุ้นหรือระทึกไปกับเนื้อหา หรือสะใจไปกับการตามแก้แค้น เราก็ได้แค่นั่งดู action ที่ design ออกมาดีเท่านั้น\n\n\n\nส่วนตัวค่อนข้างเฉยๆ กับ John Wick ครับ จบแล้วก็จบกัน  \n\n\n\nปล. ฝากเพจวิจารณ์หนังใน facebook ของผมเอง เผื่อมีท่านใดสะดวกที่จะตามอ่านใน Facebook  กด Like เพื่อติดตามได้เลยครับ\n\nhttps://www.facebook.com/MovieNavigator\n"}
