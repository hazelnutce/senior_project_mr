{"movie_name": "The Legend of Hercules (2014)", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nThe Legend of Hercules – โคตรคน พลังเทพ\n\nเฮอร์คิวลิส เวอร์ชั่น 2014 มาพร้อมกับคำโปรยที่ว่าทุ่มทุนสร้างสุดอลังการกว่า 80 ล้านเหรียญสหรัฐ ผลงานโดยผู้สร้าง The Expendables ทั้งสองภาค และผู้กำกับ Die Hard 2 ซึ่งหลังการเข้าฉายแล้วกระแสตอบรับค่อนข้างเบาบางอาจเนื่องจากโดนหนังรางวัลกลบไปก่อนหน้า หรือตัว Trailer ที่ไม่ค่อยตราตรึงตาก็ไม่อาจทราบได้\n\nจากตำนานเฮอร์คิวลิสที่เราพอจะทราบกันดี วีรบุรุษนักรบตำนานเทพเจ้ากรีกสายเลือดผสมระหว่างเทพเจ้ากับมนุษย์ มาในเวอร์ชั่นนี้ผลงานการกำกับของ เรนนีย์ ฮาร์ลิน ร่วมกับการแสดงของพ่อหนุ่ม เคลแลน ลุทส์ แวมไพร์กล้ามโตในทไวไลท์ สำหรับผมแล้วก็ไม่ได้แย่อะไรมากเมื่อเทียบกับคำบอกเล่าของนักวิจารณ์และคะแนนจากแต่ละหน้าเวปที่น่าใจหาย แต่ก็ไม่ได้ตราตรึงหรือเข้าถึงพลังของเฮอร์คิวลิสซักเท่าไหร่ เนื่องจากการตัดภาพที่ค่อนข้างเร็วเกินไป อาจเพราะข้อจำกัดเรื่องเวลาที่หนังให้มาแค่ 99 นาทีเท่านั้น จึงทำให้บางจุดที่สามารถเรียกอารมณ์ของคนดูได้มากกว่านี้เลือนหายไปด้วย\n\nอย่างไรเสียเทคนิคการถ่ายภาพแบบ Slow Motion และภาพในหนังในหลายๆฉากเรียกว่าสวยใช้ได้เลย ได้ยินมาว่าถ้าเข้าชมในระบบสามมิติก็ค่อนข้างคุ้มอยู่ ฉากทะลุจอไม่ค่อยกั๊กซักเท่าไหร่ เรื่องความรุนแรงของหนังนักรบโบราณในเรื่องนี้ถือว่าซอฟครับ ฉากดิบๆแทบจะไม่มีเลยก็ว่าได้ เด็กดูได้ผู้ใหญ่ดูดี ง่ายๆคือถ้าไปดูสนุกๆก็โอเคอยู่นะครับ ส่วนภาพรวมโทนของหนัง การแต่งกาย กลยุทธ์การรบมันชักจะยังไงๆอยู่นะ (ผมว่าแอบคล้ายๆซักเรื่องที่กำลังเข้าฉายภาคสองนี่แหละครับ 555+)\n\nคะแนน IMDb 09/02/14 : 4.3/10\n\nคะแนนส่วนตัวโดยผมเอง\nเนื้อเรื่อง, Creative : 5.0/10\nการแสดง, Emotional : 7.0/10\nCG : 7.5/10\nTotal : 7.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับจากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n\nแก้ไขข้อความเมื่อ 10 กุมภาพันธ์ 2557 เวลา 09:24 น."}
