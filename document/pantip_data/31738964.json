{"movie_name": "The Lego Movie : เดอะ เลโก้ มูฟวี่", "text": "จากของเล่นตัวต่อที่ได้รับความนิยมและเป็นที่รู้จักไปทั่วโลก “LEGO” ชิ้นส่วนเล็กๆ ที่เสริมสร้างความคิดสร้างสรรค์ให้กับเด็กๆ มาแล้วทั่วโลก วันนี้ กลายเป็นภาพยนตร์แอนิเมชั่นสไตล์สต็อปโมชั่นบันลือโลก \"The LEGO Movie\"\n\nเรื่องราวที่แสนบรรเจิดมันเกิดขึ้น ในเมืองที่ใครก็ทำอะไรไปตามคู่มือ เช่นเดียวกับตัวเอกของเราที่ผู้ชายสาขาช่างก่อสร้างแสนจะธรรมดาที่ตัวเขาเองก็ยังคิดว่าตัวเองธรรมดา แต่ต้องกลับกลายเป็น “สเปเชี่ยลวัน” เป็นใครคนนั้นตามคำทำนาย หนังพาเราไปเจอกับตัวละครอย่างเพียบ มีตัวละครเซอร์ไพรส์อีกหลายต่อหลายตัว มากกว่าที่เห็นในตัวอย่าง\n\n\nตัวละครแต่ละตัวที่มา นอกจากจะสร้างเซอร์ไพรส์ได้อย่างสุดๆ แล้ว มุขตลกต่างๆ ก็ทำเอาหัวร่อชอบใจกันทั้งโรง ทั้งมุขจิกกัดแสบๆ คันๆ และมุขล้อเลียน ชนิดที่คนชอบดูหนัง (โดยเฉพาะหนังดังๆ ทั้งหลาย) ต้องเก็ทมุขและขำกันเป็นแน่ หนังหยิบยืมพล็อตและฉากจำจากเรื่องนั้นนิดเรื่องนี้หน่อยมาประสมกันจนลงตัว กลายเป็นเรื่องเล่าใหม่ชนิดที่ดูทีไรก็นึกถึงเรื่องนั้น เรื่องนี้ และเรื่องโน้นได้ต่อ แถมด้วยเซอร์ไพรส์ที่แบบ เออ… เขาคิดมาดีจริงๆ\n\nเป็นหนังที่สนุกจริงๆ อยากให้ลองไปดูกันครับผม\n\nอ่านเพิ่มเติม ที่ได้ที่นี่ครับ -- http://bit.ly/OYJkrM\n"}
