{"movie_name": "The Hunger Games: Mockingjay - Part 1 (2014)", "text": "การแบ่งพาร์ท ทำให้ความสนุกของหนังลดลงจริงๆ\n\nติดตามมาตั้งแต่ภาคแรก ชอบมาก ดูภาคละ 2 รอบ แต่ไม่ได้เป็นแฟนนิยาย (เพราะไม่ชอบอ่าน)\n\nความรู้สึกตอนดูเวลา 2 ชม.ของหนังให้รู้สึกว่านานเกินไป เพราะเนื้อหาอัดแน่น ดราม่าค่อนข้างเยอะ เหมือนเป็นการปูพรหมไปยังภาคต่อ แต่การดำเนินเรื่องเอื่อยๆ และขาดความน่าสนใจไปเยอะ ความสนุกทั้งหมดของภาคนี้ อยู่ในตัวอย่างหนังจนเกือบหมดแล้ว มันเลยไม่รู้สึกตื่นเต้นมากนักตอนดู แต่ไม่ใช่ว่าไม่ถึงกับดีนะ ยังคงสนุกอยู่ แค่มันดรอปลงอย่างชัดเจน\n\nรู้สึกผิดหวังกับตัวละครแคตนิสในภาคนี้ ไม่รู้ว่าเหมือนในนิยายรึป่าวนะ แต่ความเป็นม็อกกิ้งเจย์มันยังดูเข้าไม่ถึงอ่ะ (แอบรู้สึกรำคาญด้วย55) ความประทับใจในตัวแคตนิสในภาคก่อนๆ รู้สึกทำออกมาได้ดีกว่า ความสับสนในตัวเองมันมากจนแทบจะเหมือนละคร แต่ยังคงชอบตัวละครเกล ที่ภาคนี้ดูเด่นขึ้นมาก\n\nภาคนี้เน้นอารมณ์ดราม่า เน้นเรื่องการเมือง ทำให้ฉากแอคชั่นค่อนข้างน้อย แต่ก็ถือเป็นการปูพรหมไปสู่ตอนจบได้ค่อนข้างดี แค่ขาดเสน่ห์ในการเล่าเรื่อง จนช่วงกลางๆก็แอบเบื่อ และรู้สึกว่า ตอนจบทิ้งท้ายน่าจะเลือกฉากอื่น จะประทับใจเรามากกว่า สังเกตจากคนรอบข้างที่ดูเหมือนว่าจบแล้ว ทุกคนก็ค้างๆ แต่มันไม่ได้อารมณ์แบบอยากดูต่อเหมือนภาคก่อน ออกมาก็ไม่ได้พูดถึงว่าประทับใจตรงไหน รู้แค่ว่าก็สนุกนะ มันยังไม่ถึงกับประทับใจ แต่ก็ถือว่าเป็นการปูพรหมไปภาคต่อด้วยเนื้อหาอัดแน่นมาก\n\nสรุป\n- แฟนหนังเรื่องนี้ไม่ควรพลาด\n- ถ้าใครหวังฉากแอคชั่นเยอะๆ มันๆ เหมือนภาคก่อนๆ อาจจะผิดหวัง\n- ชอบเพลงที่เป็นตัวแทนของม็อกกิ้งเจย์ เพลง The Hanging Tree รู้สึกประทับใจกับเพลงนี้มาก เมื่อประกอบกับฉากในเรื่อง\n- ความสนุกอาจจะดรอปลง เน้นดราม่า เน้นการเมือง แต่เนื้อหาอัดแน่น ปูทางไปภาคต่อ ที่ต้องดูเพื่อจะได้เข้าใจ\n- นักแสดงทุกคนถ่ายทอดออกมาได้ดี แม้เราจะรู้สึกรำคาญกับบทแคตนิสในภาคนี้ แต่การแสดงของเจน ลอว์ยังถือว่าดีมากนะ แค่ไม่ชอบบท\n\nMy vote 7/10\n[Spoil] คลิกเพื่อดูข้อความที่ซ่อนไว้\n"}
