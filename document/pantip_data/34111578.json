{"movie_name": "Attack on Titan", "text": "“Attack on Titan Part I : ผ่าพิภพไททัน”\nเรื่องราวของสิ่งมีชีวิตจำพวกหนึ่งที่เรียกว่า “ไททัน” ออกล่าเขมือบมนุษย์เป็นอาหาร มนุษย์ผู้รอดชีวิตกลุ่มหนึ่งจึงสร้างป้อมปราการไว้แน่นหนาเป็นกำแพง 3 ชั้นพวกเขาเชื่อว่าไททันจะไม่มีทำลายกำแพงนี้ได้ แต่พวกเขาคิดผิดมหันต์!! วิกฤตครั้งนี้ทำให้มวลมนุษย์ต้องตั้งกองทัพทหารเพื่อต่อกรกับเหล่าไททัน ก่อนมนุษยชาติจะดับสูญ..\n\nCr. majorcineplex\n\nหนังที่แฟนๆมังงะและอนิเมะทั่วโลกรอคอย หนังเรื่องนี้กำกับโดย Shinji Higuchi แอบส่องประวัติดู ฮิกูชินี่เคยได้รับรางวัลเทคนิคยอดเยี่ยมจากเทศกาลหนัง Yokohama และเคยถูกเสนอชื่อเข้าชิงรางวัลผู้กำกับยอดเยี่ยม จาก Japanese Academy สำหรับหนังสงครามย้อนยุคNobô no shiro ในปี 2012  ดูจากประวัติแล้ว โอเลยค่ะ\n\nพอได้ดูแล้ว ก็เพลินดีนะคะ ช่วงต้นนี่ชอบ ชอบบรรยากาศหลังกำแพง ชอบไททันที่ดูหลอนและน่ากลัวมาก CGI ทำได้ดีพอสมควร จริงๆแล้วโครงเรื่องดีแต่การนำเสนอและเล่าเรื่องยังไม่ดีเท่าที่ควร\n\nแต่! พอดำเนินเรื่องมาถึงตรงกลางเรื่องจนท้ายเรื่อง  เอิ่ม....ทั้งงงทั้งฮาค่ะ หนังไม่มีการอธิบายอะไรให้เข้าใจเลย  หนังมันควรที่จะทำให้คนที่เคยไม่เคยอ่านมังงะหรือดูอนิเมะเข้าใจด้วยสิคะ อันนี้เฟลมากๆ แล้วมุมกล้อง การแสดง ในบางตอนก็ดูขบขันมาก กลายเป็นไม่ได้ตั้งใจให้ฮาก็ฮา\n\nสรุปเรื่องนี้ ดูเพลินๆก็พอได้ค่ะ แนะนำให้ไปดูวันพุธก็พอ ไม่สมจ่ายเต็มราคาค่ะ\n\n\nรีวิวฉบับเต็ม\n"}
