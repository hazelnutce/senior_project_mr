{"movie_name": "Diana เรื่องรักที่โลกไม่รู้", "text": "ถ้าถามว่า เรื่องนี้คือหนังอะไร?\nตอบได้เลย \"มันคือหนังรักที่เปราะบาง\" ต่อความรู้สึก\n\n\n\nหลายคนรู้จักไดอาน่า เจ้าหญิงแห่งเวลส์เป็นแน่แท้อยู่แล้ว ตัวหนังพูดถึงความรักที่แท้จริงในชีวิตของเจ้าหญิงไดอาน่า\nกับ ศัลยแพทย์ทรวงอกชื่อว่า ฮาสนัท ข่าน และพระกรณียกิจของเจ้าหญิง เราได้เห็นตัวตนแท้จริงจากเจ้าหญิงหมดเปลือก\nรอยยิ้มอันงดงาม การแต่งตัวที่สวยสง่า การลงมือทำสิ่งต่างๆด้วยหัวใจ รวมถึงความน่ารักสดใสของพระองค์\nมาพูดเรื่องความรัก แน่นอนว่า ทุกคนต้องมีความรักที่มีความสุขที่สุดในชีวิต พระองค์ก็เช่นกันความรักกับศัลยแพทย์ฮาสนัท\nเป็นไปได้ด้วยดี แม้ต้องหลบๆซ่อนๆตลอดระยะเวลา 2 ปี ซึ่งก็เดินทางมาถึงจุดแตกหัก\nแพทย์หนุ่มต้องเลือกระหว่างความรักกับชีวิตส่วนตัว เจ้าหญิงไดอาน่าทรงเป็นคนเลือกที่เดินจากไปเอง ด้วยความเจ็บปวดสุดแสน\nตามสูตรสำเร็จของความรักทั่วไป มีหนึ่งคนตกเป็นเครื่องมือโดยไม่รู้ตัวจากความรักครั้งเก่าอย่าง โดดี อัล ฟาเยด\n\nความรักเดินทางมาสู่ตอนจบ มันกระแทกคนดูอย่างกระผมเต็มๆ เมื่อศัลยแพทย์ฮาสนัท โทรกลับไปหาเจ้าหญิงไดอาน่า\nทว่าพระองค์อยู่ไกลเกินกว่าเสียงของโทรศัพท์เสียแล้ว (เรื่องราวจะเป็นอย่างไรต่อไปติดตามได้ใน Diana เรื่องรักที่โลกไม่รู้)\n\nหนังดำเนินเรื่องเรื่อยๆแทบไม่มีจุดพีคเลย ด้วยการแสดงของ \"เจ๊นาโอมิ\" ทำให้ผมไม่สามารถละสายตาได้เลย\nเราจะได้เห็นความรักที่มีอยู่จริงและอยู่แทบทุกที่บนโลก ไม่ว่าจะเป็นใคร อยู่ในฐานะอะ ก็ต้องพบกับความรักที่หอมหวานสักครั้งในชีวิต\n\n\nชอบประโยคเด็ดที่พระเอกพูดว่า\nLove is a garden. If you can't smell the fragrance , don't come into the garden of Love\n\n\n\nตอนแรกว่าจะให้ 4 ดาว ขอหักคะแนนการเดินเรื่องเอื่อยไปหน่อย ถึงขั้นดูดบุหรี่ 2 รอบเลยแหละ 555\nถ้าอยากเห็นภาพสวยๆ สถานที่งามๆ น้ำใจแสนงดงามจากเจ้าหญิงไดอาน่า และการแสดงเป็นธรรมชาติของนาโอมิ วัตต์\n\"Diana\" เป็นอีกเรื่องที่ \"น่าสนใจ\" แน่นอนครับ\n"}
