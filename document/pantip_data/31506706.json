{"movie_name": "The Tiger Mask : หน้ากากเสือ", "text": "       นาโอโตะ เด็กชายตัวเล็กๆที่ขาดพ่อแม่ไร้ญาติขาดมิตร อาศัยอยู่ที่สถานรับเลี้ยงเด็กกำพร้า ที่ตัดสินใจก้าวเข้าสู่หนทางการเป็นนักสู้อันแข็งแกร่งตามคำเชิญชวนขอวชายแปลกหน้า เจ้าของถ้ำเสือ องค์กรใต้ดินที่คอยเฟ้นหาเด็กที่มีพรสวรรค์จากที่ต่างๆมาฝึกฝนจนกลายเป็นสุดยอดนักสู้ไร้เทียมทาน\n\n       10 ปีผ่านไป จากเด็กกำพร้าที่ผ่านการฝึกฝนอันหนักหน่วงและโหดร้าย ในที่สุดนาโอโตะก็ได้แสดงฝีมือ และความเหี้ยมเกรียม สร้างความฮือฮาให้กับวงการมวยปล้ำใต้ดินของญี่ปุ่น แต่หลังจากนั้นไม่นาน เขาก็ได้พบความโหดร้ายที่แท้จริงภายในองค์กร ทำให้เขาตัดสินใจหนีออกจากถ้ำเสือมาใช้ชีวิตอย่างคนธรรมดา แต่นั่นเป็นสิ่งที่องค์กรอย่างถ้ำเสือไม่มีทางยอมแน่นอน ทำให้เขาต้องถูกตามล่าโดยมือสังหาร เพื่อที่จะลากเขากลับไปฆ่ากลางสังเวียนอีกครั้ง\n\n       เป็นหนังยอดมนุษย์ทั่วไป ดูได้สนุก ง่ายๆ เพลินๆ แบบหนังแปลงร่างหรือพวกขบวนการมนุษย์ห้าสี ตัวร้ายตัวดีแยกกันอย่างเห็นได้ชัด เนื้อเรื่องไม่ได้มีอะไรเซอร์ไพรส์ การต่อสู้ก็เหมาะสำหรับเด็ก เน้นโชว์ท่าชัดๆ ไม่เน้นเทคนิคลีลาอะไรเท่าไหร่ ดูแบบไม่ต้องคิดอะไรมากก็โออยู่นะ (หนังขำขึ้นเพราะพันธมิตร)\n\n       อ่อ บอกไว้ก่อน หนังเรื่องนี้มีสามภาคนะ ภาคแรกเลยดูจะเน้นไปที่การถือกำเนิดและเรื่องราวของหน้ากากเสือเสียมากกว่า แล้วหลังหนังจบจะมีอีกสองฉาก คือก่อน End Credit กับหลัง End Credit อีกฉากนึง ไหนๆถ้าจะเข้าไปดูแล้วก็ดูให้จบละกัน ^ ^\n7/10\n"}
