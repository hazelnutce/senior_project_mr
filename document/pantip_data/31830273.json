{"movie_name": "รีวิว หนังเรื่อง Thanks for Sharing", "text": "Thanks for Sharing\nเข้าฉายวันที่ 27/03/57\n\nหนัง Comedy Drama เรื่องราวของผู้ชาย 3 คน ที่เข้าร่วมกลุ่มบำบัดการติดเซ็กส์ ซึ่งได้แก่\n1. หนุ่มที่หยุดการมีเซ็กส์มาได้แล้ว 5 ปี แต่ก็ต้องพบเจอปัญหาเมื่อตนนั้นเริ่มมีความรัก\n2. หมออ้วนที่ทำอนาจารบนรถใต้ดิน ดูหนังโป๊เป็นกิจวัตร และชอบแอบถ่ายใต้กระโปรงสาวจนถูกไล่ออกจากงาน\n3. หนุ่มใหญ่ที่เข้าร่วมกลุ่มมาแล้วเป็นเวลา 15 ปี เป็นที่พึ่งช่วยเหลือคนอื่นได้เสมอ แต่กลับมีปัญหากับลูกชายและเป็นที่พึ่งให้ไม่ได้\n\nหนังเล่าถึงปัญหาของการติดสิ่งนู้นนี้นั้น เหล้าบ้าง ยาบ้าง แต่หลักๆคือเซ็กส์ ซึ่งเนื้อหามันค่อนข้างดูน่าจี๊กกะดึ๋ยไปนิดนึงสำหรับผู้หญิง แต่หนังนำเสนอได้ออกมาในมุมที่บวกและไม่น่าเกลียดเลยค่ะ มุกตลกต่างๆก็น่ารักเข้ากับหนังได้ดี คนแปลซับก็แปลตลกใช้ได้เลย ส่วนดราม่ายังไม่ค่อยถึงหรือลงลึกมากสักเท่าไหร่ แต่ที่ค่อนข้างชอบในหนังเรื่องนี้คือ มันเป็นความรักของคนที่เป็นผู้ใหญ่แล้ว อยู่ด้วยความเข้าใจกัน แฟร์ๆ คุยกันรู้เรื่อง และความรักช่วยเหลือกันระหว่างเพื่อนค่ะ\n\nรวมๆแล้วก็ดูเพลินดีค่ะ แต่อิชั้นชอบครึ่งแรกมากกว่าครึ่งหลัง หนังเกือบๆจะน่ารักละหละจ๊ะ อ้อ... เรื่องนี้ 18+ เน้ออออ แต่ไม่โป๊\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\n"}
