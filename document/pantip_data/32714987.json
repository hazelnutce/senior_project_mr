{"movie_name": "The Babadook บาบาดุค ปลุกปีศาจ", "text": "The Babadook ปลุกปีศาจ (2014)\n\n\nในแง่ของหนังผี หนังเรื่องนี้ทำหน้าที่กระตุกขวัญคนดูได้ในระดับหนึ่ง สำหรับคนที่อยากเข้าโรงไปเพื่อกรี๊ดเหมือนแนว Conjuring, Annabelle คงต้องผิดหวัง แต่การเล่นกับบรรยากาศและเสียงให้อารมณ์หลอนได้ที่ หนังทำให้ระแวงในสิ่งรอบตัวได้ไม่ต่างจากตัวละคร\n\nในแง่ของหนังครอบครัว หนังทำให้เราเห็นความรักของแม่กับลูก กับความรักของภรรยาที่มีต่อสามีที่ตายไปแล้ว ซึ่งคนดูจะได้รู้สึกบีบคั้นไปกับสถานการณ์ที่ตัวละครแม่ในเรื่องต้องเลือกความรักอย่างใดอย่างหนึ่งระหว่างสองแบบนี้ที่เป็นปฏิปักษ์ต่อกันอย่างชัดเจน\n\n\n\n\nในแง่ของหนังจิต นี่คือหนังที่เล่าเรื่องจิตๆ ของตัวละครและสภาพแวดล้อมได้ดีที่สุดเรื่องหนึ่ง สัญลักษณ์ซ่อนอยู่เยอะมากแทบทุกฉากของหนัง บางฉากดูแล้วอยากจะกลับไปดูอีกรอบเพราะยังไม่แน่ใจนักว่าฉากนั้นมันต้องการสื่ออะไรกันแน่ โทนหนังรักษาความกดดันและทำให้คนดูเครียดได้ตลอดเรื่อง แต่ก็มีฉากหรือมุขตลกมาคั่นเป็นระยะๆ เช่นกัน ตัวละครแม่และลูกที่แสดงโดย Essie Davis และ Noah Wiseman ให้การแสดงที่ยอดเยี่ยมเหมือนแข่งกันจิตจนถึงบทสรุปสุดท้าย\n\nบางทีปีศาจบาบาดุกอาจไม่ได้แอบอยู่บนผนังหรือใต้เตียง\nแต่มันอยู่ในใจเราเอง\n\n\n\n[Spoil] คลิกเพื่อดูข้อความที่ซ่อนไว้\n\n\n\n\n\n\n\n\n\n8/10\n\n\n\nติดตามรีวิวอื่นๆ ของตุ๊ดได้ที่ [Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 15 ตุลาคม 2557 เวลา 01:11 น."}
