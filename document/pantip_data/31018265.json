{"movie_name": "Mood Indigo รักนี้มหัศจรรย์", "text": "เรื่องราวความรักที่โอบล้อมด้วยสไตล์ของความเป็นแฟนตาซีด้วยเทคนิคที่แบบ… ดูไม่รู้เลยว่า ใช้ซีจีหรือสร้างของจริงขึ้นมาถ่ายทำ ลองดูตัวอย่างหนังกันก่อนได้ หนังมีความเป็นฝรั่งเศสสูงมาก มันไม่เหมือนใคร มันโรแมนติกๆ ในแบบหนังประเทศนี้จริงๆ แต่ต้องขอบอกว่า มันก็ “ง่วง” มากเช่นกันนะเธอ\n\nเรื่องมันก็มีอยู่ว่า โคแลง (โรแม็ง ดูรีส/Romain Duris) เขาคือมหาเศรษฐีหนุ่มนักประดิษฐ์ เขาคิดค้นสิ่งประดิษฐ์สุดบรรเจิดมากมาย เรื่องราวในหนังช่วงต้นจะแนะนำให้รู้จักกับโลกกันพิลึกพิลั่นและน่าทึ่งของเขาคนนี้ แต่ความต้องการของโคแลงคือการมีใครสักคนอยู่เคียงข้างต่างหากล่ะ\n\nโคแลงตกหลุมรักกับสาวนาม โคลเอ้ (ออเดรย์ โตตู/Audrey Tauto) หนังข้ามขั้นรวบรัดตัดตอนไปถึงช่วงเวลาที่พวกเขาตัดสินใจจะร่วมหอลงโลงกัน ซึ่งเพียงไม่นาน ก็พบว่าโคลเอ้ดันป่วยเป็นโรคประหลาด มีดอกบัวบานอยู­่ในปอด และทางรอดเดียวก็คือเธอต้องอยู่ท่ามกลางดอ­กไม้สดเท่านั้น\n\nทุกอย่างดูแย่ลงเรื่อยๆ แต่ด้วยพลังแห่งรัก ทำให้เขายังมีแรงต่อสู้ทุกวันเพื่อรักษาเธอให้หายจากโรคร้ายนี้\n\n\n\nหนังเรื่องนี้กำกับโดย Michel Gondry คนที่เคยทำให้หลายๆ คนประทับใจมาแล้วกับ ‘Eternal Sunshine of the Spotless Mind’ ผลงานเมื่อปี 2004 โน่นเชียว\n\nครึ่งแรกของหนังน่าตื่นตามากๆ ครับ ด้วยภาพของเทคนิคต่างๆ ที่มันดูเหมือนของจริง มาพร้อมกับมุขตลกน่ารักๆ ด้วย แต่เสียอยู่อย่างก็คือบทพูดนั้นเยอะมาก อ่านตามแทบไม่ทันเลยล่ะครับ พอหนังผ่านไปได้ช่วงนี้ คนดูอย่างผมกลับรู้สึกง่วงขึ้นมาอย่างประหลาด อาจจะเพราะการเล่าเรื่องที่เริ่มเอื่อยช้าลง มีอะไรให้ตื่นตาตื่นใจน้อยลง เน้นไปทางดราม่ามากขึ้นเรื่อยๆ\n\nในหนัง ‘Mood Indigo’ นี้มีแต่เพลงเพราะๆ แต่มันอาจจะเต็มไปด้วยเพลงแจ๊ส หลายเพลงโดนมาก นี่ถ้าเรื่องราวดำเนินไปอย่างสนุกและดราม่ากินใจได้ มันจะสมบูรณ์แบบไม่น้อยเลย\n\nเพิ่มเติม: http://bit.ly/1bAxhth\n\nแก้ไขข้อความเมื่อ 23 กันยายน 2556 เวลา 12:05 น."}
