{"movie_name": "R.I.P.D.หน่วยพิฆาตสยบวิญญาณ", "text": "เรื่องราวมันเริ่มขึ้นจากตอนที่ตำรวจหนุ่มอย่าง นิค วอล์กเกอร์ (Ryan Reynolds) ที่โดนจัดการซะเสียชีวิตบนโลกมนุษย์ แต่ด้วยความสามารถของเขาทำให้ถูกเลือกมาเป็นมือปราบพิฆาตวิญญาณ แถมยังได้คู่หูคนใหม่ทียียวนกวนประสาทไม่ใช่เล่น เขาเคยเป็นมนุษย์ในยุคคาวบอยมาก่อน เขาคือ รอย (Jeff Bridges) มือพิฆาตที่สังหารเหล่าปีศาจมานับไม่ถ้วน\n\nหลังจากการตาย เขาก็เหมือนได้อยู่อีกโลกหนึ่ง ได้รับมอบหมายงานจากผู้พิทักษ์อย่าง (Mary-Louise Parker) ภารกิจ “ปกป้องและรับใช้คนเป็นให้พ้นจากเหล่าปีศาจที่ก่อความเสียหายและปฏิเสธที่จะไปใช้ชีวิตหลังความตายอย่างสุขสงบ” หากแต่ภารกิจที่ได้รับกลับทำให้เขาได้พบเงื่อนงำบางอย่าง\n\n…ที่นำไปสู่การสืบค้นหาบางสิ่งที่เกี่ยวพันกับอดีตและการตายของตัวเอง\n\n\n\nเรื่องราวที่ดูไม่ได้แปลกใหม่อะไรนัก คู่หูต่างขั้วที่มาร่วมจับมือกันปราบเหล่าร้าย เปลี่ยนจากเหล่าเอเลี่ยนที่แฝงกายในมวลหมู่มนุษย์ เป็นเหล่าวิญญาณปิศาจร้ายที่แฝงกายอยู่ในหมู่มนุษย์ โดยใช้ปมความเป็นคู่หูมาเป็นตัวดำเนินเรื่อง แต่ช่วงหลังๆ ของหนังก็ไม่ได้เล่นประเด็นเสียแล้ว ซีจีอยู่ในขั้นพอใช้ได้ ขณะที่การดำเนินเรื่องก็เป็นไปตามเส้นทางเดิมๆ มีช็อตบู๊แอ็คชั่นแทรกซึมเข้ามามากพอให้สนุกไปกับเรื่องได้ ขณะที่งานภาพด้าน 3 มิติก็ถือว่าทำได้ค่อนข้างโอเค\n\nคงเป็นหนังที่พอกล้อมแกล้มดูเอาสนุกได้ แต่คงไม่ใช่หนังที่น่าจดจำสักเท่าใดนัก โดยเฉพาะเมื่อมาทีหลังเขาแบบนี้\n\nเพิ่มเติม: http://bit.ly/194o9cz\n"}
