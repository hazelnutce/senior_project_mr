{"movie_name": "Earth to ECHO", "text": "[Review] Earth to Echo : เพื่อนจักรกลสู้ทะลุจักรวาล (ไม่ Spoil)\n.\nเรื่องราวของกลุ่มเพื่อนซี้ ทัค (แอสโทร) มุนช์ (รีส ฮาร์ทวิก) อเล็ก (เธโอ ฮาล์ม) และ เอมม่า (เอลล่า วอเลสตัดท์ ) ที่อยู่ๆ ก็ได้รับข้อความประหลาดทางโทรศัพท์มือถือ เด็กทั้ง 4 ตัดสินใจออกเดินทางไขปริศนานั้น ซึ่งทำให้พวกเขาได้พบกับเพื่อนใหม่จากต่างดาว.. ทว่าการค้นพบครั้งนี้ไม่ได้นำมาแค่มิตรภาพ แต่ยังนำมาซึ่งปัญหาครั้งใหญ่ เมื่อเจ้าหน้าที่จากรัฐบาลเกิดล่วงรู้ถึงการมีอยู่ของเอเลี่ยนจากดาวดวงอื่น ทำให้เด็กๆต้องหาวิธีช่วยเหลือเพื่อนใหม่ให้รอดพ้นจากอันตราย จนนำไปสู่การผจญภัยที่น่าตื่นตาตื่นใจ และทำให้พวกเขาได้เรียนรู้ว่าแท้จริงแล้วมนุษย์นั้นน่ากลัวยิ่งกว่าเอเลี่ยนตัวไหนๆ! (Cr.nangdee.com)\n.\n.\n.\nโปสเตอร์กับเนื้อหนังค่อนข้างต่างกันพอสมควรครับ ตัวหนังใช้มนุษย์ต่างดาวน่ารักเป็นแบล็คกราวน์แต่กลับเดินเรื่องด้วยการสืบเรื่องราวของเหล่าเด็กๆวัยกำลังป่วน มุมกล้องภายในเรื่องเกือบทั้งเรื่องจะเป็นแบบเดินถ่ายหรือเทคนิค Footage แต่ก็ไม่สั่นหรือใส่ลูกเล่นด้านแสงมากเกินไป ซึ่งในส่วนนี้น่าจะมีผลกระทบต่อคนดูพอสมควร ผู้ที่ชื่นชอบก็ถูกใจกันไปเลย ส่วนผู้ที่ไม่ก็คงพะอืดพะอมกันไป ส่วนตัวแล้วคิดว่าการใส่เทคนิคนี้ภายในเรื่องค่อนข้างพอเหมาะพอดีครับ ช่วยเพิ่มความน่าติดตามได้ดีเลยทีเดียว ภาพรวมของเรื่องดูคล้ายธีมหนัง Super 8 ที่อาศัยมุมกล้องอย่างเรื่อง Cloverfield ,REC หรือ Chronicle และมีแบล็คกราวด์อย่าง CJ7 ประมาณนั้นครับ\n.\n.\n.\nเพื่ออรรถรสในการรับชมแนะนำให้เลี่ยงการการดูตัวอย่างหนังเรื่องนี้ครับ เนื่องด้วยมีเนื้อหาและลำดับเหตุการณ์ที่ค่อนข้างสปอยเกินไป จุดเด่นของเรื่องเห็นทีจะเป็นความน่ารักของเจ้ามนุษย์ต่างดาวและหน้าตาของตัวละครเด็กๆภายในเรื่อง ประเด็นเรื่องมิตรภาพภายในเรื่องกำลังดีพอหอมปากหอมคอครับ โดยรวมแล้วสนุกดูได้ทุกเพศทุกวัยเลยจ้า ถ้าไม่แพ้มุมกล้องหรือคลื่นไส้ซะก่อนนะ อิอิ\n.\nIMDb Score 16/07/14 from 1741 users : 5.8/10\n.\nMy Score : 7.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
