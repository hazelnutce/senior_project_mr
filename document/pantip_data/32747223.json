{"movie_name": "John Wick", "text": "ภาพยนตร์เรื่องใหม่ที่หันกลับมาหาแอ็คชั่นมันสนั่นจออีกครั้ง “John Wick (จอห์น วิค แรงกว่านรก)” ที่ดูแล้วเหมาะสมกับความเป็นคีอานู รีฟส์ เพราะหลายครั้งที่เรามักจะได้ยินว่าเขาเป็นพวกหน้าเดียว หนังที่ไม่ต้องใช้สีหน้าหลากหลายในการแสดงออกทางอารมณ์แล้วไปเน้นที่ฉากบู๊แอ็คชั่นจึงดูจะเหมาะกับเขาอย่างมาก\n\nหนังปูเรื่องไม่นานเลย แป๊บเดียวก็เข้าสู่ช่วงบู๊เสียแล้ว ก็เรื่องย่อมันแสนสั้นมาก เพียงแค่ จอห์น วิค (Keanu Reeves) นักฆ่าที่เลือกจะหันหลังให้กับวงการเมื่อเจอสาวคู่ชีวิต แต่เขากลับสูญเสียเธอไปและเหลือทิ้งไว้ให้เพียง “หมาน้อย” ซึ่งเจ้าหมาก็ดันถูกคนชั่วฆ่าตายเพียงเพื่อจะเอารถของเขาไปอีก ความแค้นฝังแน่น เลยต้องกลับไปล้างแค้น\n\nแต่ผู้ที่เขาจะกลับไปล้าง คือลูกชายของเจ้านายเก่าผู้รู้ไส้รู้พุงเขาเท่านั้นเอง\n\n\nพล็อตที่ดูบางเบาแต่ก็ไปได้ดีกับพระเอกหน้าหล่ออย่างคีอานู ที่ไม่ต้องใช้สีหน้าอะไรมากนัก เปลี่ยนไปบ้างจากเตะต่อยเป็นการใช้ปืนและขับรถ ซึ่งปรากฏว่า จอห์น วิค ทำได้ดีทั้งสองอย่าง เลยทำให้แม้ฉากบู๊ต่างๆ จะไม่ได้ดูแปลกใหม่แปลกตาอะไร\n\nแต่ก็เป็นไปด้วยความสนุก ลุ้น ระห่ำ สะใจท่านผู้ชม\n\nJohn Wick | http://bit.ly/1ny2hkW\n"}
