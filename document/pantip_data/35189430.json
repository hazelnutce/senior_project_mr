{"movie_name": "ภาพยนตร์ เทริด", "text": "**แก้ไขหัวกระทู้ เราสะกดผิดนะคะ เทริดค่ะ ไม่ใช่ เทิรด**\nเรารู้จักหนังเรื่องนี้จาก facebook และกะว่ายังไงก็ต้องไปดู จริง ๆ ขึ้นสปอยล์เตือนไว้ก่อน เพราะไมมั่นใจว่ารีวิวไปจะมีสปอยล์หลุดมาหรือเปล่า เราอยู่ภูเก็ตและเพิ่งทราบว่าหนังเรื่องนี้ฉายเฉพาะโรงในภาคใต้ รอบไม่เยอะมากด้วย เราไปดูมาที่ SFX เซ็นทรัลภูเก็ตรอบวันอาทิตย์ที่ผ่านมานี้เอง\n\nมาเข้าเรื่องหนัง ตัวบทหนังเรียกได้ว่าน้ำเน่า แต่ในความน้ำเน่ามันมีเหตุผล แต่ละตัวละครมีที่มาที่ไป ไม่ใช่อยู่ ๆ ก็โดดมาแจม ภาพสวย ฉากแต่ละฉากต่อเนื่องกัน เสียอย่างเดียวเป็นหนังที่เศร้ามาก คงจะแสดงความขลังของคำสาปแช่งของพ่อหลวงโนห์รา เป็นหนังที่แสดงถึงตัวพระเอกที่ต้องการหนีจากตัวตนความเป็นโนห์รา คิดว่าเชย  ในความน้ำเน่าก็มีอะไรผูกเกี่ยวตัวละครเอาไว้ ทั้งเรื่องพูดใต้นะคะ แต่มีซับไตเติ้ลให้ บางฉากอาจจะมีไม่สมเหตุสมผลแต่ก็มองข้ามไป เช่น ฉากที่พระเอกดูรูปนางเอกในมือถือของนางเอกที่พระเอกเก็บได้ ในความเป็นจริงคนส่วนมากจะล็อคโทรศัพท์ป่ะ ?/ บ้านพระเอกอยู่พัทลุงแต่ปั่นจักรยานไปสงขลาได้ อันนี้ฮามาก เพราะว่าก็ไม่ได้ใกล้ ๆ นะคะ/ ทำไมพี่เพิ่มถึงไม่บอกพระเอกว่าห้ามมีเมียก่อน จุดนี้คือจุดของหนังเลย ฮือ ๆ/ เอาเป็นว่านึกออกแค่นี้\n\nแต่หนังมันเน่าถึงขนาดอย่าไปดู หรือเสียดายเงินหรือเปล่า ตอบเลยว่าไม่เลยค่ะ ไปดูเลยค่ะ คุ้มเงินนะ เรานี่ร้องไห้ตั้งแต่กลอนโนห์ราที่เอกชัยต้องตามลูกบ่าว (ลูกชาย) หนังดูไหลลื่นดี บทมันต่อเนื่อง มีมุขตลกมาเป็นช่วง ๆ ไปดูแล้วจะเข้าใจว่ามโนห์ราใต้ต่างจากกินรีในเรื่องพระสุธนมโนห์รา โนห์ราเป็นสิ่งต้องมนต์ค่ะ ขลังมาก กลับอารมณ์ยังต่อเนื่องดูคลิปยูทูปมโนห์ราไพศาลต่อ\n\nถ้าต้องให้คะแนนขอให้ที่ 8/10 หักตรงหนังสั้นเกิน เศร้าเกิน อดดูพระเอกรำสวย ๆ บนเวที และหนังมันมีหลายจุดที่ไม่มีเหตุผลเกิน\n\nขอจบรีวิวจากคนดูหนังธรรมดา ณ ตรงนี้ค่ะ\n\nแก้ไขข้อความเมื่อ 24 พฤษภาคม 2559 เวลา 12:50 น."}
