{"movie_name": "The Wolf of Wall Street (2013)", "text": "The Wolf of Wall Street ดัดแปลงจากหนังสือชื่อเดียวกันของ Jordan Belfort ซึ่งเล่าถึงเรื่องราวชีวิตของเขาเอง\n\n\nด้วยหน้าหนังอาจทำให้นึกไปว่านี่คือหนังที่ว่าด้วยการเล่นหุ้น เทคนิคหรือวิธีการสร้างความสำเร็จของ Belfort แต่ไม่เลย หนังไม่สนใจในส่วนนั้น เนื้อหามันว่าด้วยความฟุ่มเฟือย ฟุ้งเฟ้อ ความบ้าระห่ำ และความกลวงในชีวิต ของบรรดา Broker และกลุ่มผู้ก่อตั้ง Stratton Oakmont ที่นำโดย Belfort\n\n\n\nเกริ่นกันสักนิด Jordan Belfort คือ ผู้ก่อตั้ง Stratton Oakmont ที่หลอกลวงนักลงทุนจนสร้างรายได้กว่า 200 ล้าน US Dollars วิธีง่ายๆก็คือ หลอกขายหุ้นราคาถูกแก่นักลงทุน จากนั้นปั่นราคาให้มันสูงขึ้น เพื่อหลอกล่อให้คนทุ่มซื้อเพิ่ม ที่เหลือก็ฟันกำไรจากราคาทุนที่แสนถูกของมัน\n\n\n\nThe Wolf of Wall Street เป็นการกลับมาร่วมงานกันอีกครั้งของ ผู้กำกับ Martin Scorsese และ Leonardo DiCaprio ในบท Jordan Belfort\n\n\n"}
