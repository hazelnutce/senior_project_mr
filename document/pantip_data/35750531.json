{"movie_name": "รีวิวหนังเรื่อง From the Land to the Moon", "text": "ให้ 7.5/10 หนัง Drama สัญชาติฝรั่งเศส สร้างมาจากนวนิยายปี 2006 ในชื่อเดียวกันของนักเขียนชาวอิตาเลี่ยน Milena Agus\nเล่าเรื่องราวของ กาเบรียล หญิงสาวช่างฝันที่แม่ของเธอเชื่อว่าเธอมีปัญหาทางระบบประสาท จึงจับเธอแต่งงานกับหนุ่มชาวไร่ คนงานในฟาร์มของตัวเอง เพื่อหวังว่าเธอจะได้มีคนคอยดูแล ต่อมาไม่นานกาเบรียลป่วยต้องไปพักรักษาตัวอยู่สถานที่แห่งหนึ่ง ทำให้เธอพบเข้ากับหนุ่มหล่อชายชาติทหาร ที่เธอคิดว่า นี่แหละคือสิ่งที่เธอพร่ำขอพระเจ้ามานานแสนนาน ซึ่งก็คือความรักกับชายผู้เหมาะสม\n\n\n\nFrom the Land to the Moon ก็เหมือนหนังฝรั่งเศสทั่วๆไปที่มีจังหวะการดำเนินเรื่องที่เล่าเรื่องของตัวละครไปเรื่อยๆค่อยๆ ไม่ต้องพูดเยอะให้มากความ (แต่บทจะพูดเยอะก็มาแบบถล่มเลยในหนังหลายๆเรื่อง) ไม่มีจุดพีคที่โดดเด่นเหมือนหนังสไตล์ Hollywood แต่นี่แหละก็คือเสน่ห์ของตัวหนัง เพราะมันมีความเป็นธรรมชาติของมุมกล้อง การจัดองค์ประกอบภาพ เมคอัพ คอสตูม และความเป็นตัวของตัวเองของตัวละคร โดยเฉพาะเมื่อรวมกับ casting ที่เหมาะสมมาก หนังจึงดึงคนดูให้อยู่ติดตามไปได้อย่างเพลินตาและใจจนจบเรื่อง เพราะต่างถ่ายทอดความรู้สึกออกมาได้ดีเสียเหลือเกิน\n\nจะว่าไปมันก็คือหนังตลกร้ายที่แซมมุกมาให้ขำอยู่บ้างในคราบของหนังดราม่านั่นเอง ที่พวกเราผู้หญิงน่าจะเข้าใจได้ดีกว่าผู้ชายในคำพูดที่ตัวละครพูดว่า “ปล่อยให้คุณได้ใช้ชีวิตไง”\n\nป.ล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน คะแนนของแต่ละเรื่องมาจากการเปรียบเทียบหนังใน Genre เดียวกัน จึงไม่สามารถไปเปรียบกับคะแนนเรื่องอื่นที่เป็นหนังคนละ Genre ได้ เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
