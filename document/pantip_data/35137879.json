{"movie_name": "Criminal คนสมองเดือด", "text": "Criminal / คนสมองเดือด (ไม่สปอยเนื้อหาสำคัญ)\n.\nภาพยนตร์แนวสืบสวนสอบสวนสุดระทึก ที่รวมเหล่าดาราไว้อย่างคับคั่งทั้ง Kevin Costner, Gary Oldman, Gal Gadot และ Ryan Reynolds เรื่องราวของชายหนุ่มหน่วยสืบราชการลับที่เสียชีวิตในระหว่างการปฏิบัติหน้าที่ แต่ด้วยการทดลองถ่ายโอนความทรงจำทำให้ความลับ ความสามารถ และทักษะต่างๆถูกถ่ายโอนไปอีกผู้หนึ่ง ซึ่งอาจเป็นหนทางสุดท้ายที่จะหยุดยั้งแผนก่อการร้ายข้ามชาติ\n.\nอีกภาพยนตร์แนวสืบสวนสอบสวนชั้นเยี่ยม ที่อัดแน่นไปด้วยความระทึกและเผยถึงทักษะของเจ้าหน้าที่หน่วยสืบราชการลับไว้อย่างอัดแน่น หนังพาผู้ชมเข้าร่วมลุ้นระทึกไปกับการปฏิบัติหน้าที่ตั้งแต่ต้นเรื่อง ก่อนที่จะดึงอารมณ์ไปสู่ความสงสัยใคร่รู้ไปพร้อมกับตัวละครหลัก แม้องค์ประกอบภายในเรื่องมีฉากแอคชั่นอยู่อย่างเพียงน้อยนิด แต่ด้วยทักษะการเอาตัวรอดและการสืบค้นข้อมูลเพื่อไขปริศนาเรื่องราวก็สามารถสร้างอารมณ์ร่วมและความระทึกให้กับผู้ชมได้เป็นอย่างดี นอกจากนี้ หนังยังอัดแน่นไปด้วยเรื่องราวความสัมพันธ์ที่อาจเรียกน้ำตาและเกิดคำถามที่ว่าหากวิทยาการที่เกิดขึ้นภายในเรื่องสามารถใช้งานได้จริง ความเป็นตัวตนหรือภารกิจหน้าที่ สองสิ่งนี้อะไรคือเป็นสิ่งที่มีค่ามากกว่ากัน\n.\nMy Score : 8.0/10\n\n"}
