{"movie_name": "โชคชะตามันโกงเรา ก็โกงกลับนี้ละถูกต้องละ", "text": "ดนตรีบำบัด\nจากผู้กำกับเค้าท์ดาวน์ ที่เคยทำหนังแหวกสายเทาๆ ดาร์ค ฉลาดเกมส์โกง ก็กลับมาฉีกหนังไทยจากที่คนคิดว่า ค่ายหนัง GDH คงจะมีความตลกขำ แต่เปล่าเลย หนังทั้งเรื่องแทบจะไม่มีฉากขำมีแต่ให้คนดูลุ้นไปกับตัวละคร หนังเลือกสะท้อนสังคมจริงๆที่เป็นอยู่ในทุกวันนี้ สำหรับโรงเรียนดีๆค่าเทอมแพงๆ ค่านิยมผิดๆกับการเรียนที่ดังๆแล้วจะได้โอกาสในอนาคตที่ดีๆ ลูกคนรวยที่ไม่ตั้งใจเรียนแต่ใช้เงินในการแลกกับคะแนน\nเมื่อคำตอบของข้อสอบแลกเป็นเงินได้เลยเป็นที่มาของการหาเงินกันอย่างจริงจัง\nต้องยอมรับว่า บทหนังค่อนข้างดีน่าติดตาม เพราะตั้งใจทำให้คนดูลุ้นไปตลอดทั้งเรื่อง แต่บางอย่างมันดูตั้งใจและจงใจมาก แต่ถือว่าดีเลยสำหรับหนังไทยที่นานๆจะทำหนังแบบนี้ ถ้ามีซับข้างล่างแล้วบอกว่านี้เป็นหนังไต้หวัน ผมก็เชื่อ เส้นหลักของหนังปูไปทางตัวละคร 4 ตัว เพื่อให้คนได้รู้ถึงปมของตัวละคร ว่าทำไมจึงเลือกเส้นทางการโกง โดยคาแร็กเตอร์ของสี่ตัวละครสำหรับผม เล่นได้ดีเลย และเมื่อปมทั้งหมดที่หนังใส่ให้กับตัวละคร คาแร็กเตอร์จึงได้พัฒนาต่อไปจนเกิดการผลิกบท แต่นี้ละที่โดนใจผม เพราะในความเป็นจริง \"เงินใครจะไม่อยากได้ว่ะ\" ถ้าต้องเรียนจบหมดหลายแสนแล้วทำเงินได้เงินเดือนแค่หลักหมื่น\n"}
