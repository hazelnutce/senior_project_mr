{"movie_name": "Edge of Tomorrow", "text": "“Edge of Tomorrow ซูเปอร์นักรบดับทัพอสูร” พล็อตเรื่องที่ว่าด้วยเหตุการณ์ซ้ำๆ ของคนๆ หนึ่งที่อยู่ในสงครามกับมนุษย์ต่างดาว หนังแอ็คชั่น-ไซไฟที่ได้ Tom Cruise และ Emily Blunt รวมพลังกันสร้างสรรค์พล็อตกึ่งหนังกึ่งการ์ตูนเรื่องนี้ให้สนุกยิ่งขึ้น\n\n\nเมื่อพระเอกถูกส่งไปเป็นทหารสู้รับกับมนุษย์ต่างดาวอย่างไม่ตั้งใจ แต่กลับได้พบว่าตัวเองตายในสนามรบแล้วกลับมามีชีวิตใหม่ก่อนหน้านั้น 1 วันแล้วก็ไปตายที่ชายหาดทุกครั้ง ชีวิตที่วนเวียนอยู่อย่างทำให้เขาเริ่มจะเปลี่ยนความคิด และได้พบกับนางเอกที่ก็ไม่ต่างกับเขา ต่างคนต่างช่วยกันทำบางอย่างในช่องโหว่ที่พวกเขาได้รับ\n\nพล็อตที่เล่นกับเวลาแบบนี้ มักจะมีช่องโหว่ให้เรื่องราวได้ง่าย แต่เรื่องนี้ถือว่าดำเนินเรื่องได้ไม่มีสะดุด ไม่มีความน่าเบื่อ เล่าเรื่องได้เข้าใจง่าย พร้อมกับงานภาพที่ใช้งานความเป็น 3 มิติได้ค่อนข้างดี แถมยังเต็มไปด้วยมุกตลกที่แทรกซึมเข้ามาโดยตลอด\n\nกลายเป็นหนังที่ดูสนุกไปอย่างไม่น่าเชื่อเลยทีเดียว\n\nEdge of Tomorrow | http://bit.ly/1iLYBnx\n"}
