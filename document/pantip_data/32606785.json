{"movie_name": "The Maze Runner", "text": "[Review] The Maze Runner : เมซ รันเนอร์ วงกตมฤตยู (ไม่ Spoil)\n.\nโธมัสตื่นขึ้นมาในลิฟต์ที่กำลังเคลื่อนที่ขึ้นไปด้านบนช้าๆ เมื่อกรงขนส่งหยุดและประตูเปิดออก เขาพบว่าตัวเองอยู่ท่ามกลางกลุ่มชายฉกรรจ์ที่รอต้อนรับเขาสู่ทุ่ง พื้นที่เปิดกว้างขนาดใหญ่ที่ถูกล้อมไปด้วยกำแพงคอนกรีตขนาดมหึมา ในสมองของโธมัสมีแต่ความว่างเปล่า เขาไม่รู้ว่าตัวเองอยู่ที่ไหน ไม่รู้ว่ามาจากที่ใด และจำพ่อแม่ เรื่องราวในอดีต หรือแม้แต่ชื่อของตัวเองไม่ได้ด้วย (Cr.nangdee.com)\n.\n.\n.\nภาพยนตร์สร้างจากนิยายวัยรุ่นขายดี 4 เล่มจบภายใต้ชื่อ The Maze Runner, The Scorch Trails, The Death Cure และ The Kill Order รูปแบบการเดินเรื่องภายในหนังเรื่องนี้จัดว่าน่าสนใจมาก สามารถคาดเดาเหตุการณ์ล่วงหน้าได้ยาก เนื่องจากตัวหนังได้เผยถึงจุดเปลี่ยนหรือเหตุการณ์ที่เกิดขึ้น ให้ผู้ชมรับรู้พร้อมๆกับตัวละครภายในเรื่องนั่นเอง ด้านนักแสดงวัยรุ่นภายในเรื่องทุกๆตัวละครมีบทบาทสำคัญกับการเดินเรื่องทั้งสิ้น เนื่องจากตัวหนังสามารถกระจายบทและให้ความสำคัญได้อย่างทั่วถึง การออกแบบฉากและสัตว์ประหลาดภายในเรื่องชวนตื่นเต้นและลุ้นระทึกตลอดทั้งเรื่อง และที่ยิ่งไปกว่านั้นแง่คิดในเรื่องมิตรภาพ ความทะเยอทะยานในตัววัยรุ่น และความโหดร้ายบนโลก ถูกถ่ายทอดภายใต้โครงเรื่องของหนังได้อย่างยอดเยี่ยมและมีชั้นเชิง\n.\n.\n.\nสำหรับหนังเรื่องนี้กระแสตอบรับจากบรรดาแฟนๆหนังสือค่อนข้างดีมาก ด้วยเหตุผลที่ว่าเดินเรื่องกระชับ การจัดวางองค์ประกอบภายในฉากที่ดี และสามารถถ่ายทอดเรื่องราวที่เกิดขึ้นได้ดีกว่าตัวหนังสือ แม้หนังสร้างจากนิยายวัยรุ่นส่วนใหญ่มักจะมีจุดขายที่หน้าตาของนักแสดง หรือฉากโรแมนซ์หวานๆ แต่เรื่องนี้กลับเป็นเช่นนั้นไม่ เป็นเพราะอะไรคงต้องพิสูจน์ด้วยตัวคุณเองแล้วละครับ\n.\nIMDb Score 21/09/14 from 7972 users : 7.8/10\n.\nMy Score : 8.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
