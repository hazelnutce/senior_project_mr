{"movie_name": "The Usual Suspects", "text": "ปากแดงแดงจะไว้ใจได้กา หน้าซื่อซื่อจะไว้ใจได้กา\n\n\n\nเพิ่งดูจบไม่กี่นาทีที่ผ่านมา ยอมรับเลยว่าตอนแรกไม่คิดจะดูหนังเรื่องนี้ เพราะคิดว่าคงแบบไม่มีอะไรน่าสนใจ\nแต่ที่ไหนได้ คะแนน IMDb ซัดไป 8.7 แสดงว่าเค้าต้องมีอะไรมากกว่าหนังสืบสวนสอบสืนแน่ๆ\nเริ่มจากเปิดตัวหนังมา \"ผู้ต้องสงสัยทั้งหมดโดนจับซะงั้น\" เปิดตัวได้แปลกดีแฮะ\n\nเริ่มเรื่องด้วยเหตุการณ์ระเบิด บนเรือลำหนึ่งที่ท่าเรือ ซาน เปโตร มีผู้เสียชีวิต 27 คน เหลือรอดอยู่เพียง 2 คน\nคนหนึ่งเป็นคนฮังกาเรียน ถูกไฟครอกเสียจนเกรียมไปทั้งตัว จนพูดหรือทำอะไรไม่ได้ เอาแต่ร้องเสียงหลงว่าไคเซอร์ โซเซ่\nทำให้ตำรวจอยากรู้เป็นอย่างยิ่งว่า ไคเซอร์ โซเซ่ คืออะไร จึงได้ถามจากผู้รอดชีวิตอีกคน คือ เวอร์บัล คินท์ ที่ยังพอพูดรู้เรื่อง\nตำรวจจึงเริ่มจับเค้าได้ว่า โซเซ่ เป็นคนลึกลับจนเกือบจะเรียกว่าเป็นเพียงตำนาน เขามีความหลักแหลม และโหดร้ายยากที่หาใครเปรียบ\nโหดร้ายจนบางคนคิดว่า เขาเป็นปีศาจกลับชาติมาเกิด ไม่มีใครเคยเห็นตัวตนของ โซเซ่ ทำให้สงสัยว่า โซเซ่ มีตัวตนจริงๆ\nหรือ หนังเล่าเรื่องโดยการย้อนอดีต เริ่มจากอาชญากรห้าคน ถูกตำรวจสุ่มจับมาให้ผู้เสียหายชี้ตัว\nแม้ทั้งห้าจะไม่ได้เป็นผู้ก่อคดีนั้น แต่ทั้งหมดก็ไม่ใช่คนดีอะไรนัก ระหว่างที่ถูกขังรวมกัน พวกเขาร่วมกันวางแผนจะโขมยเพชรพลอยกัน\nทุกอย่างดำเนินไปตามแผน แต่เป็นแผนของใครหรือ? ความสำเร็จในการโจรกรรมครั้งนั้นเข้าตา โซเซ่\nเขาจีงส่งคนมาทาบทามให้ทั้งห้าคน มาช่วยทำงานชิ้นหนึ่งที่อันตรายมาก โดยที่ทั้งห้าคนก็ยังไม่มีใครมีโอกาสเห็นตัวจริงของ โซเซ่ เลย\nแต่เขากลับดูเหมือนจะรู้ไปเสียทุกอย่าง ตอนนี้ อาชญากรทั้งห้าคนนั้น\nเริ่มอยากจะรู้คำตอบข้อเดียวกับที่ เราทุกคนกำลังอยากรู้ว่า ... ไคเซอร์ โซเซ่ คือใคร?\n\nนั่นแหละประเด็นหลักของหนังเลย ไคเซอร์ โซเซ่ คือใครนั่นเอง เป็นหนังหักมุมที่เราเดาไม่ออกเลย ว่าเค้าคือใคร\nหนังหลอกคนดูแบบผมให้อึ้งในตอนท้ายเหมือนกับตำรวจคนนั้นเลย คือแบบเฮ้ยยยย!! เมิงคือตำนานจริงๆ\n\n\nสมราคาคุยครับ บวกกับคะแนน 8.7 จาก IMDb ผมนี่ลุกขึ้นเลย กราบงามๆสามที\n"}
