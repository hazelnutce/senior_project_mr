{"movie_name": "Live By Night", "text": "\"สิ่งที่ผมเรียนรู้คือ..คนมีอำนาจไม่จำเป็นต้องเหี้ยม \"\n-----------------------------------\n\"Live by Night\" (4.5/10)\n\n\nสวัสดีครับเพื่อนชาว Pantip ทุกท่านวันนี้เพจหนัง \"Movies Feedback\" ขอเสนอความเห็นหลังชมภาพยนตร์เรื่อง \"Live by Night\"\nทางไปเพจผมครับ -->  https://www.facebook.com/FeedbackMovies\n\nนับเป็นภาพยนตร์ที่เรียกเสียง \"กรน\" ได้ลั่นโรงเป็นประเดิมให้หนังปีไก่ที่ไม่ได้ผิดจากที่คาดมากนัก เพราะส่วนตัวแล้วรู้สึกตะหงิดชอบกลกับตัวอย่างหนังที่ปล่อยออกมา ผมรู้สึกว่าเรื่องนี้น่าจะแป๊ก มันขาดเสน่ห์ตั้งแต่ตัวทีเซอร์แล้ว เหมือนพยายามทำให้ตัวอย่างน่าสนใจจนเกินไป บทของ \"เบน เอฟเฟล็ค\" ก็ดูเก็กๆน่าหมันไส้ แต่ก็กัดฟันไปชม และคิดว่าเอาเหอะมันคงไม่แย่หรอก เพราะดูอย่าง \"Argo\" สิ เค้ายังก้าวขึ้นรับรางวัลหนังยอดเยี่ยมของออสการ์มาแล้วเลย\n\n\"Live by Night\" ดัดแปลงจากนิยายในชื่อเดียวกันของ \"เดนนิส เลอเฮน\" (คนดัดแปลงก็คือเบน เอฟเฟล็ค อีกนั่นแหละ) ที่เล่าเรื่องของ \"โจ คัฟลิน (เบน เอฟเฟล็ค อีกและ)\" อาชญากรในยุค 1920 ลูกชายของนายตำรวจใหญ่แห่งเมืองบอสตัน ที่ดันไปแอบขโมยเงินของหัวหน้าใหญ่ แถมขโมยเมียเค้าติดมาด้วย ท้ายสุดโจก็เกือบเอาชีวิตไม่รอด (คงไม่ต้องบอกนะว่าเพราะอะไร) หลังเหตุการณ์นั่นชีวิตของโจก็เต็มไปด้วยความแค้น ความทะเยอทะยานในการทำธุรกิจ และการหักหลัง เขามุ่งหน้าสู่ฟลอริดาและตั้งใจจะเปิดกาสิโน โดยไม่สนใจอะไรทั้งนั้น แม้กระทั่งหลักกฏหมาย\n\nนอกจาก \"เบน เอ็ฟเฟล็ค\" ที่ทำแทบจะทุกตำแหน่งสำคัญแล้ว หนังยังมี โซอี้ ซัลนาดา // เซียนนา มิลเลอร์ // เอลล์ แฟนนิ่ง // คริส คูเปอร์ // เบรนดัน กลีสัน, สก็อต อีสต์วูด และ คริส เมสซินา มาร่วมแสดงด้วย ซึ่งหลังจากได้ชมภาพยนตร์แล้ว ต้องยอมรับว่าผมเดาไม่ผิดเลยที่หนังจะออกมาน่าผิดหวัง ส่วนหนึ่งคงเป็นเพราะหนังขาดเสน่ห์มาก หนังเล่าได้น่าเบื่อสุดๆ สำหรับผมนั่นแทบจะไม่มีความรู้สึกว่าหนังมีความน่าติดตามเลย ตัวละครเอกที่ \"เบน เอฟเฟล็ค\" รับบท ก็ดูเย็นชา ขี้เก๊กและขี้โม้มาก อินเนอร์ในบทเขายังขาดๆอยู่ และยังดูไม่รู้สึกเลยว่าเขามีความเป็น \"โจ คัฟลิน\"\n\nงานสร้างของหนังถือเป็นสิ่งที่อาจช่วยให้หนังมีคะแนนเกินครึ่งได้อยู่บ้าง ด้วยเพราะฉาก องค์ประกอบศิลป์ และงานภาพ ทำออกมาได้สวยสดงดงามและน่าเชื่อถือตามยุคสมัย นอกจากนี้ยังต้องชมผลงานการแสดงของ \"เอลล์ แฟนนิ่ง\" ที่แม้จะออกน้อย แต่ก็ต่อยหนักมาก การแสดงมีมิติและเสน่ห์ ซึ่งยังพอสร้างความน่าจดจำให้กับหนังได้อยู่บ้าง\n\nในภาพรวม \"Live by Night\" จัดอยู่ในหมวดของหนังที่น่าผิดหวังรับปีใหม่ หนังสร้างความระทึกและน่าสนใจไม่ได้เลย หลายๆอย่างมันไปไม่สุดซักทาง กระแสของหนังจึงไม่น่าจะเปรี้ยง และค่อยๆจางหายไปอย่างรวดเร็ดในที่สุด\n\nMoviesFeedback No.7/2017 (242)\nเพื่อนๆสามารถเข้าไปกดไลก์และติดตามการรีวิวหนังกันได้ที่   https://www.facebook.com/FeedbackMovies\n"}
