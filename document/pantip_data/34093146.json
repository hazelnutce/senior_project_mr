{"movie_name": "Hitman Agent 47 ฮิทแมน สายลับ 47", "text": "[Mini-Review] Hitman: Agent 47 ฮิทแมน สายลับ 47 (ไม่ Spoil)\n.\n“หนังถ่ายทอดเรื่องราวของสายลับนักฆ่าผ่านเนื้อหาที่แปลกใหม่ การดึงเอาบทบาทและความสามารถของตัวละครหลักฝ่ายหญิงมาใช้ ยิ่งช่วยขับกล่อมและเพิ่มความเข้มข้นของเนื้อหามากยิ่งขึ้น”\n.\nห่างหายไป 7 ปีกลับมาอีกครั้งกับฉบับรีเมคใหม่แต่ยังคงคาแรกเตอร์จากวิดีโอเกมอันโด่งดัง ฮิทแมน : สายลับ 47 กำกับโดย อเล็กซานเดอร์ บาค ว่าด้วย ศูนย์กลางอาชญากรตัวฉกาจ ผู้ซึ่งเปลี่ยนจินตนาการให้เป็นเครื่องมือสังหารอันร้ายกาจ ตัวเลขสองหลักสุดท้ายบนรอยสักรูปบาร์โค๊ตบริเวณท้ายทอยของเขาเป็นที่รู้จักกันดี กับสุดยอดนักวิจัยแห่งทศวรรต เขามีทั้งความแข็งแรง ความรวดเร็ว ความอดทนและสติปัญญาที่เฉลียวฉลาด เป้าหมายล่าสุดของเขาคือบริษัทยักษ์ใหญ่ ซึ่งเขาวางแผนจะปลดล็อคความลับของ Agent 47 เพื่อสร้างกองทัพนักฆ่าที่มีพลังเหนือกว่าตัวเขาเอง เป็นการรวมกลุ่มของหญิงสาวผู้ซึ่งกุมความลับ และมีพลังอำนาจที่จะสามารถเอาชนะศัตรู นับเป็นมหากาพย์การต่อสู้ครั้งใหญ่ที่กำลังจะเกิดขึ้น (Cr.majorcineplex.com)\n.\nภาพยนตร์รีบูทจากฮิทแมนเวอร์ชั่นก่อนหน้า Hitman (2007) โดยในภาคนี้ได้ Rupert Friend มารับบทสายลับนักฆ่าผู้ไร้ซึ่งอารมณ์และความเจ็บปวด ตัวหนังในภาคนี้มีการปรับเนื้อหาใหม่ทั้งหมดและมีความแตกต่างจากภาคก่อนหน้าโดยสิ้นเชิง โดยมีการเพิ่มเรื่องราวที่มาของนักฆ่าหมายเลข 47 รวมถึงบทบาทและความสามารถของตัวละครหลักฝ่ายหญิงซึ่งช่วยขับกล่อมและเพิ่มความเข้มข้นของเนื้อหามากยิ่งขึ้น สำหรับตัวละครหลักยังคงคาแรคเตอร์เดิมไว้อย่างดี โดยมีความสามารถและเครื่องมือที่ชวนตื่นตาเอาการ ด้านงานภาพมีโทนสีที่สวยงามสะดุดตาทั้งโลเคชั่น รถออดี้คู่ใจ และเนคไท้แดงอันเป็นเอกลักษณ์ แม้ภาพลักษณ์อาจดูแปลกตาไปบ้างจากภาคก่อนหน้า แต่เมื่อถูกทดแทนด้วยเนื้อหาที่ปรับใหม่รวมถึงฉากแอคชั่นที่ถูกถ่ายทอดผ่ายการกำกับคิวบู้ที่ลงตัว ก็ทำให้ฮิทแมนในภาคนี้ยังคงเสน่ห์ความเป็นสายลับนักฆ่าไร้อารมณ์ไว้ได้เป็นอย่างดี\n.\nMy Score : 7.5/10\n\n\nแก้ไขข้อความเมื่อ 23 สิงหาคม 2558 เวลา 21:41 น."}
