{"movie_name": "Fud-Jung-To : ฟัด.จัง.โตะ", "text": "       ถ้าว่ากันด้วยเรื่องความรัก เมื่อถึงจุดหนึ่ง บางคู่ก็ทะเลาะกัน บ้างก็ท้าเลิก บ้างก็ฟัดกัน บ้างก็เบื่อกัน พอมีเรื่องกันบ่อยๆเข้าก็ยิ่งเกิดอาการเซ็งซ้ำซ้อน จนบางครั้งก็คิดอยากที่จะหาคนใหม่ที่ดีกว่าเดิม\n\n       ไม่ต่างกับเรื่องราวความรักที่มาถึงจุดเบื่อระหว่างก็อบกับแก๊ป ที่ทะเลาะกันจนแทบไม่อยากจะมองหน้ากันทแต่กลับต้องร่วมทริปควงคู่ไปญี่ปุ่นด้วยแบบไฟล์ทบังคับด้วยกันด้วยความจำเป็น...\n\n       เป็นหนังตลกซาดิสม์ ตบจูบๆ ไร้สาระเน้นฮา คาแรกเตอร์เหมาะกับบอยสุดๆ เล่นแบบไม่ห่วงภาพลักษณ์ ดูแล้วก็ขำก๊ากกันตั้งแต่ต้นเรื่อง แต่ด้วยความที่ยิงมุขกันอย่างหนักหน่วงจนถึงจุดพีคกันตั้งแต่ช่วงต้ยเรื่อง เลยทำให้ช่วงกลางๆเริ่มรู้สึกเบื่อๆยืดๆ ฉากดราม่าก็ยังซึ้งไม่สุด จนมาช่วงท้ายบรรยากาศหนังถึงค่อยกลับมาดูโอเคอีกครั้ง\n\n       หนังเรื่องนี้ ทำให้ดูโอเวอร์แอคติ้งตามสไตล์หนังเกาหลีวัยรุ่น คือทำอะไรแรงๆเว่อร์ๆเกินจริง เน้นฮาแบบบ้าๆบอๆเป็นหลัก แล้วใช้ซาวด์กวนๆเข้ามาช่วยดันอารมณ์ให้พีคขึ้น ซึ่งทำได้ดีและเข้ากับหนังมากครับ ถือว่าดูเอาฮา ไม่ต้องหาสาระ หัวเราะกันท้องแข็ง ดูเพลินๆ ไม่ต้องคิดมากครับ\n8/10\n"}
