{"movie_name": "Snowpiercer : ยึดด่วน วันสิ้นโลก", "text": "       หลังจากที่มนุษย์โลกได้เริ่มทดลอง โดยปล่อยสาร CW-7 ขึ้นฟ้า เพื่อหยุดยั้งสภาวะโลกร้อนเมื่อต้นปี 2014 แต่การทดลองกลับล้มเหลวจนทำให้โลกทั้งใบเข้าสู่ยุคน้ำแข็งแบบสุดขั้ว ทุกชีวิตสูญสิ้น ไม่มีใครสามารถมีชีวิตรอดท่ามกลางธรรมชาติอันโหดร้ายนี้ได้ จะเหลือก็เพียงแต่ สโนว์เพียซเซอร์ ที่พักพิงและอยู่อาศัยแหล่งสุดท้ายของมนุษยชาติเท่านั้น\n\n       สโนว์เพียซเซอร์ เป็นรถไฟหัวจักรที่ใช้พลังงานเครื่องจักรนิรันดร์ ทำให้สามารถเดินทางรอบโลกได้โดยไม่มีวันหยุด และเป็นระบบนิเวศน์แบบปิด ทำให้ภายในขบวนเกิดเป็นสังคมยุคใหม่ มีการแบ่งชนชั้นอย่างชั้นเจน ชนชั้นล่างต่างถูกเอารัดเอาเปรียบจากชนชั้นสูง จนกระทั่ง 17 ปีผ่านไป ความอดทนของทุกคนก็หมดลง การปฏิวัติจากชนชั้นล่างกำลังจะอุบัติขึ้น\n\n       เป็นหนังแอคชั่นที่สนุกใช้ได้ มีให้ลุ้นระทึกกำลังดี เหมือนกำลังเล่นเกมตะลุยด่าน แต่ด้วยความที่เนื้อเรื่องไม่แน่น บางจุดดูไม่มีเหตุผล บางอย่างก็ไม่เคลียร์ ดูแล้วเลยไม่ค่อยอิน ดราม่าก็ไม่ถึง เลยเข้าไม่ถึงอารมณ์เท่าไหร่นัก ดูได้เพลินๆแบบไม่ต้องคิดอะไรมาก ก็มันส์ในระดับหนึ่งเลยนะ\n7/10\n"}
