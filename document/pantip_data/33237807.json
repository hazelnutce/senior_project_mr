{"movie_name": "Fifty Shades Of Grey (2015)", "text": "หนังมีชื่อไทยแบบไม่ต้องตั้งว่า “ฟิฟตี้เชดส์ออฟเกรย์” เรื่องราวของสาวหนุ่มที่เจอกันในออฟฟิศ แล้วค่อยสานต่อเป็นเรื่องความรักปนเซ็กส์ที่ออกจะเกินคนปกติไปเสียหน่อยหนึ่งเท่านั้นเอง หนังนำแสดงโดยสองดารานำชายหญิงที่เต็มไปด้วยเสน่ห์พอจะสะกดคนดูได้อย่างอยู่หมัด จากนวนิยายระดับขายดีของนักเขียนนาม E.L. James ที่เขียนออกมาเป็นเซ็ต ผ่านการเขียนบทโดย Kelly Marcel ก่อนจะมาถึงมือผู้กำกับหญิงอย่าง Sam Taylor-Johnson\n\nเรื่องราวของหญิงสาววัยรุ่นอย่าง แอนัสตาเซีย สตีล (Dakota Johnson) ที่บังเอิญได้เข้าไปสัมภาษณ์อย่าง คุณคริสเตียน เกรย์ (Jamie Dornan) นักธุรกิจเศรษฐีหนุ่มรูปงามที่สาวๆ เฝ้าใฝ่ฝัน โดยไม่รู้เลยว่าเขามีรสนิยมทางเพศที่เฉพาะตัวไม่เหมือนใคร และเพียงในครั้งที่ประสบพบหน้าตา แอนา นางเอกของเขาก็ตกหลุมรักเข้าอย่างจัง\n\nแล้วที่เหลือเขาและเธอก็เริ่มความสัมพันธ์ที่ลึกซึ้งต่อกัน\n\nเริ่มครึ่งแรกมา ‘Fifty Shades of Grey’ ทำได้ค่อนข้างน่าสนใจ ปูขึ้นมาให้เราได้รู้จักพระนางที่มาเจอและสานต่อด้วยเสน่หาภายใน สถานการณ์ของการล่วงล้ำที่ค่อยๆ เพิ่มความถลำลึกลงไปเรื่อยๆ เกรย์ผู้หล่อเหลาไม่เคยห้ามใจตัวเองได้เพียงอีกฝ่ายกัดริมฝีปากของเจ้าหล่อนเอง\n\nเรื่องราวในระยะหลังเริ่มจะไม่มีอะไรให้จับต้องเป็นชิ้นเป็นอันสักเท่าไหร่ แต่ความสัมพันธ์ทางเพศยังคงถูกสอดแทรกมาอยู่เรื่อยๆ ด้วยเสน่ห์ของดาโกต้า จอห์นสัน เธอทำให้ผู้ชมยังคงอยู่กับหนังไปได้จวบจนช่วงจบ\n\nกระนั้น วีรกรรมฉากซาดิสต์ที่ดูว่าจะหนักหนา ก็กลายเป็นหนังยังเหนียมอายเกินไป\n\n\nFifty Shades of Grey |  http://bit.ly/1uIfv1S\n"}
