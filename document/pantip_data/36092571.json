{"movie_name": "มือปราบสัมภเวสี", "text": "รีวิวรอบสื่อ หนังเรื่อง มือปราบสัมภเวสี\nตอนแรกเฉยๆ มากเพราะเราไม่ได้อินกับหนังแนว Footage แบบนี้เลย\nแต่ส่วนตัวชอบหนังผี  ประกอบกับการได้ดูหนังฟรี จะรออะไรล่ะค่ะ ไปสิ!!\n\nอย่างแรกเลยคือ มโนเอาเองว่า หนังแนว  Footage แบบนี้ มึนแน่ๆ  \nเฮ้ย!! แต่ป่าวเลย กล้องค่อนข้างนิ่งสมเหตุสมผลนะ บางฉากเป็นการตั้งกล้องไว้เฉยๆ บางฉากเป็นมุมจากกล้องวงจรปิด\nคือมันดี!! ผ่านค่ะ ไม่อ้วกไม่มึน ถึงจะมีคำถามที่บางซีน คือ ไอ้เด็กสองคนนี้มันจะตั้งกล้องถ่ายตัวเองทำไมว่ะ\nแต่ก็ผ่านไปด้วยคำว่า เอ้า!!!ก็มันเป็นหนังอ่ะ พอกล้องแกว่งมากไป real มากไป แกก็มึนไงจ๊ะ โอเคจบถามเองตอบเอง\n\nส่วนเรื่องของความหลอนนี่ หลอนเลย หลอนจริง เพราะด้วยการใช้กล้องเหมือนแทนสายตาคนดูประหนึ่งว่าเราเป็นคนถ่าย\nมันทำให้เรารู้สึกว่าจะได้เจออะไรๆพร้อมไปกับตัวละครด้วย คิดเองเออเอง ประกอบกับโลเคชั่นบ้านต่างจังหวัดและเสียงซาวด์ต่างๆ\nลมหายใจของความกลัว เราก็ลุ้นตามไปด้วย เหมือนเจอเอง\n\nเพราะฉนั้นระดับความหลอนกดประสาททำออกมาค่อนข้างดี แปลกใหม่ ถือว่าหนังไทยยังไม่เคยมีอะไรแบบนี้ เราว่าโอเคเลยนะ\nแต่สำหรับเนื้อหาก็กลางๆคือเป็นเหมือนการถ่ายทำรายการแนวๆ หมอผี ไล่ผี อะไรทำนองนั้น\nเราว่ามันดีกว่าที่ผ่านๆมาคือ ด้วยภาพกับเสียงมันชัดกว่าเข้าใจง่ายกว่า ทำให้หนังดูไม่ยากมาก\nอาจจะเป็นเพราะเรื่องของบท\nหน้าจะยังไม่ถูกจริตกับคอหนังผีบ้านเราเท่าไหร่แต่ก็ไม่ได้แย่ แต่ถือว่ายังดีกว่าหนังผีหลายๆเรื่องที่เคยดู\n\nเราว่าหนังทำออกมาให้คนดูคิดตาม ซึ่งเราว่ามันสนุก หนังจริงจัง ไม่ฉิ่งฉาบ\nโดยส่วนตัวคิดว่า ควรไปดูค่ะ ดูในโรงจะได้อารมณ์เลยทีเดียว 7/10 นะ สำหรับ มือปราบสัมภเวสี\n"}
