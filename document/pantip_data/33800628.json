{"movie_name": "Love & Mercy", "text": "คงจะมีคอเพลงอยู่ไม่น้อยที่รู้จักผลงานและชื่อเสียงเรียงนามของ ‘The Beach Boys’ และคงมีอีกหลายคนที่เกิดไม่ทันจะได้สัมผัสกับความดังของพวกเขาเหล่านั้น แต่หนังเรื่องนี้จะพาเราย้อนเวลาไปพบกับวันเวลาเหล่านั้น\n\nช่วงเวลาที่ความมีชื่อเสียง ยาเสพติด และความเลวร้าย เกิดขึ้นตามมากันเป็นพรวน\n\nหนังบอกเล่าเรื่องราวส่วนเสี้ยวหนึ่งในชีวิต “Brian Wilson” นักร้องนักแต่งเพลงชื่อดังที่ประสบวิบากกรรม ผ่านตัวละครสองวัยโดยผู้รับบทบาทสองคน Paul Dano ในวัยรุ่นที่ชีวิตกำลังรุ่งเรือง และ John Cusack ในวันที่ชีวิตของเขาผ่านมาถึงจุดตกต่ำและผจญกับหลายสิ่งรุมเร้า\n\n\nหนังเริ่มด้วยรายละเอียดเล็กๆ น้อยๆ ของตัวไบรอันที่น่าสงสัยแต่ยังไว้ท่าทีที่จะเปิดปากบอกเต็มๆ หากแต่พยายามจะบอกด้วยการเล่าที่สลับกันไปมาระหว่างช่วงวัยหนุ่มและวัยกลางคนของไบรอัน ทำให้คนดูเริ่มจะปะติดปะต่อเรื่องราวได้มากขึ้นเรื่อยๆ\n\nได้เห็นพัฒนาการทั้งขาและขาลงก่อนที่มันจะมาบรรจบกัน ได้เห็นบรรยากาศของการอัดเพลงในห้องอัดเสียงในยุคสมัย 60’s ได้ฟังเพลงในยุคนั้น โดยเฉพาะเพลงของ ‘The Beach Boys’ อย่างเต็มอิ่ม\n\nด้วยการแสดงที่ยอดเยี่ยมของสองตัวนักแสดงนำ ผ่านการกำกับที่เยี่ยมยอดของ Bill Pohlad ทำให้หนังออกมาดูมีพลังอย่างมาก แม้ว่าจะดำเนินเรื่องแบบไม่เร่งเร้าอะไร  ที่สำคัญ คือ สร้างความไม่ไว้เนื้อเชื่อใจให้กับใครสักคน\n\nจนเราไปถึงตอนจบของเรื่อง\n\nLove & Mercy | http://bit.ly/1GrmOh7\n\nแก้ไขข้อความเมื่อ 18 มิถุนายน 2558 เวลา 09:16 น."}
