{"movie_name": "Oculus ส่องให้เห็นผี", "text": "วันนี้ผมก็ได้ไปดูมากับหนังสยองขวัญเรื่อง Oculus ส่องให้เห็นผี หลังจากดูเสร็จแล้ว คือส่วนตัวผมชอบมากครับเรื่องนี้ หนังเรียงลำดับเนื้อเรื่องได้ดีมาก ภาพก็สวย ดูในหนังมีการนำเรื่องระหว่างปัจจุบันกับอดีตเมื่อ 11 ปีก่อนมาเชื่อมโยงกันแบบสลับไปมาทั้งเรื่อง ทำให้เราเข้าใจว่าเรื่องราวความเป็นมาเป็นยังไงบ้าง กระจกบานนี้มาจากไหน ใครเคยครอบครองมาแล้วบ้าง และทำไมผีจึงตามมาหลอกหลอนคนที่ครอบครองกระจกบานนี้ ซึ่งบทเรื่องนี้เรียงได้ดีมาก ลำดับเนื้อหาก็ดี ดูแล้วไม่งง (ถ้าใครจับจังหวะได้ดี ก็จะไม่งง เพราะเรื่องนี้นำเรื่องราวในปัจจุบันกับอดีตสลับกันตลอดทั้งเรื่อง ซึ่งอาจทำให้งงได้) แต่...งงนิดหน่อยตอนจบ หนังเรื่องนี้ออกมาแนว หลอน/ระทึก/ฆาตกรรม/ดรามา ไม่ค่อยหน้ากลัวมาก แต่จะออกไปในแนวหลอนๆ ลุ้นระทึก จะถูกใจสำหรับคนที่ชอบแบบไม่น่ากลัว แต่ถ้าคนที่ชอบแบบน่ากลัว มีตุ้งแช่เยอะก็อาจจะไม่ค่อยชอบ คะแนนความชอบส่วนตัว ผมให้ 8.5 ครับ ที่หายไป 1.5 คือ 0.5 งงนิดหน่อย และ 1 คืออยากให้มันน่ากลัวมากกว่านี้\n\nปล. ชอบนางเอกมาก เธอสวยดี ^^\n\nแก้ไขข้อความเมื่อ 15 พฤษภาคม 2557 เวลา 23:58 น."}
