{"movie_name": "The Dark Tower", "text": "The Dark Tower (ไม่สปอยล์เนื้อหาสำคัญ)\n.\nเรื่องราวของมือปืนคนสุดท้ายนามว่า Roland (Idris Elba) ผู้ทำหน้าที่ปกป้อง หอคอยทมิฬ หอคอยที่เชื่อมต่อโลกยุคปัจจุบันและโลกอันโหดร้ายในอีกมิติหนึ่ง หลังจากที่ Jake (Tom Taylor) เด็กหนุ่มวัย 11 ปีได้หลุดมิติเข้าไปใน Mid - World เขาได้เข้าไปช่วยโรแลนด์ในการปกป้องหอคอยทมิฬ และต่อสู้กับความโหดร้ายหนึ่งในนั้นคือ Man in Black (Matthew McConaughey) วายร้ายผู้มีเวทมนตร์และความสามารถของปีศาจ ผู้มุ่งหวังจะทำลายล้างโลกทั้งสองให้พังพินาศ กำกับภาพยนตร์โดย Nikolaj Arcel (King's Game (2004))\n.\nภาพยนตร์ดัดแปลงจากนวนิยายขายดีของ Stephen King เจ้าของงานเขียน The Shining (1980), It (1990), The Shawshank Redemption (1994) และ The Mist (2007) แม้บทภาพยนตร์จะมีต้นกำเนิดจากนักเขียนผลงานสยองขวัญ แต่ตัวหนังมีความผสมผสานที่หลากหลายทั้งแนวแอคชั่นแฟนตาซี ไซไฟ และคาวบอยตะวันตก การดำเนินเนื้อหาภายในเรื่องมีความฉับไวที่ความยาว 95 นาที แต่นั่นก็มีผลต่อการบอกเล่าพื้นเพของแต่ละตัวละครพอสมควร แม้ตัวบทหนังอาจดูเชยและล้าสมัยไปบ้าง แต่เมื่อได้ฝีมือการแสดงของนักแสดงวัยเด็กพร้อมดาราแม่เหล็กทั้งคู่รวมถึงฉากแอคชั่นเท่ห์ๆในช่วงท้าย ยิ่งช่วยให้ตัวหนังดูมีเสน่ห์และอาจได้เห็นการสานต่อเรื่องราวและขยายขอบเขตของเนื้อหาในรูปแบบของทีวีซีรีย์หรือภาพยนตร์ หากตัวหนังประสบความสำเร็จตามความตั้งใจของทีมผู้สร้างอีกด้วย\n.\nคะแนนความชอบ : 7/10\n.\nติดตามรีวิวหนังเข้าใหม่เรื่องอื่นๆ หรือแวะมาพูดคุยทักทายกันได้นะครับ\n[Spoil] คลิกเพื่อดูข้อความที่ซ่อนไว้\n\n"}
