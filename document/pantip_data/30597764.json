{"movie_name": "Journey To The West: Conquering The Demons ไซอิ๋ว 2013 คนเล็กอิทธิฤทธิ์หญ่าย", "text": "รีวิว - Journey To The West: Conquering The Demons /ไซอิ๋ว 2013 คนเล็กอิทธิฤทธิ์หญ่าย (2013,โจว ซิง ฉือ)\n\n\n\nสิ่งที่ชอบประการหนึ่งของการหยิบวรรณกรรมจีนอมตะนิรันดร์กาลของจีนเรื่องไซอิ๋ว เอามาคิดใหม่เล่าใหม่ ตีความใหม่ เอาจริงๆมันก็ออกแนวหยิบบทประพันธ์เดิมมาบิดเติมลูกเล่นแบบ ปอบ หวีด สยอง/พี่มากพระโขนง ในบ้านเรา/โปเยโปโลเย, ตำนานนางพญางูเขียว, สามก๊ก แต่แทนที่หนังจะเล่าแบบซีเรียส หนังก็เลือกจะเล่นกับความตลกโปกฮา\n\nเอาจริงๆตัวหนังมันก็เล่นกับมุกตลกเจ็บตัวเยอะ สเตอริโอไทป์ก็แยะ แต่หนังก็มีวิธีเล่าที่ไม่ทำให้หนังดูเหยียดชาติพันธุ์จนเกินไป มีความโจ๊กตลกโปกฮา และย้อนแย้งในบทประพันธ์ต้นฉบับ ซึ่งสำหรับเราก็จัดว่าเซอรไพรส์ทีเดียวในการคาดเดาว่าตัวละครที่โผล่ขึ้นมาบนจอนั้นใครจะกลายเป็น Nomination 4 ตัว อันได้แก่ พระถึงซัมจั๋ง – ซุนหงอคง – ตือโป้ยก่าย (แต่รายนี้เดาง่ายสุด) และ ซัวเจ๋ง\n\nบทของซูฉี เรียกได้ว่าเป็นบทที่เรียกเสียงฮา และอิมแพคกับตัวหนังในฉากไคลแมกซ์มากๆ เอาจริงๆความดีงามของตัวละครนี้เกือบเทียบเท่า “เหม่ยลี่” ในรถไฟฟ้ามาหานะเธอ ที่เล่นบทตลกจะสะเทือนไปถึงอารมณ์ดราม่า อันเป็นแรงขับของตัวละครหลักตัวอื่นๆ\n\nอาจจะขัดใจเรื่องเสียงพากย์ของพันธมิตรที่ “ล้น” เกินไปบ้างในบางฉากช่วงแรกๆ (จะว่าไปก็น่ารำคาญเลยแหละ) แต่พอเข้ารูปเข้ารอยหลังจากผ่านไปครึ่งชั่วโมงก็ค่อนข้างโอเคและทำใจเพลิดเพลินไปกับตัวหนังได้ครับ\n\nปล.หนังเข้าฉาย 20 มิถุนายน หลีกทางใน Man of Steel ถล่มโรงไปก่อน 1 สัปดาห์จ้า\n\nที่มา >> http://www.facebook.com/EntertainmentBite\n"}
