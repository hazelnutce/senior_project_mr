{"movie_name": "Rush (2013)", "text": "ความรู้สึกของผมตอนดูหนังเรื่องนี้มันช่างคล้ายคลึงกับความรู้สึกตอนดู Silver Linings Playbook เมื่อปีที่แล้วไม่มีผิดเพี้ยน คือรู้สึกว่ามันเป็นหนังที่ใช้ได้ มีองค์ประกอบดีๆให้พอพูดถึงแบบพอหอมปากหอมคอ(ฉากแข่งรถ F1 + การแสดงของ Chris Hemsworth และ Daniel Brühl) แต่โดยรวมแล้วก็ไม่ได้ชอบและก็ไม่ได้รู้สึกว่ามันเป็นหนังที่ดีเลิศอะไรมากมาย\n\nแถมบางครั้งยังแอบคิดด้วยว่าหนังเรื่องนี้ประสบปัญหาเดียวกับหนังส่วนใหญ่ของผกก. Ron Howard คือมันบิวท์มากเกินไป ใช้สูตรสำเร็จแบบหนังฮอลลีวู้ดแนว Oscar Bait บ่อยเกิน(ต้องมีฉากดราม่าเพื่อให้ตัวละครได้พูดอะไรซึ้งๆเอย ต้องมีการใช้ดนตรีประกอบและฉากสโลว์โมชั่นเพื่อเร้าอารมณ์คนดูเอย) ซึ่งก็ไม่แปลกใจเท่าไหร่ที่ความรู้สึกของตัวเองจะออกมาในทางนี้เพราะปกติก็ไม่ได้เป็นแฟนหนังของผกก. Ron Howard สักเท่าไหร่อยู่แล้ว\n\nสรุปแล้วก็เป็นหนังที่จัดอยู่ในกลุ่มกลางๆ ไม่ได้เป็นทั้งหนังของผกก. Howard ที่ชอบที่สุด (Apollo 13, Frost/Nixon) หรือเกลียดที่สุด (A Beautiful Mind, The Da Vinci Code)\n\n7.0/10\n\nเข้าไปคุยกันต่อที่เพจของผมได้เลยนะครับ >>> https://www.facebook.com/appleoneoone\n\nป.ล. Natalie Dormer (Margaery Tyrell แห่งซีรี่ส์ Game of Thrones) โผล่มาแค่ตอนต้นเรื่องแต่ฆ่านักแสดงสาวคนอื่นๆในเรื่องตายเรียบ #เลือดกำเดาไหล\n\nป.ล.2 สาบานว่าไม่ได้เขียนรีวิวนี้ขึ้นมาเพื่อล่อเป้า แต่เพราะตอนดูมันรู้สึกเฉยๆแบบนี้จริงๆ(แล้วจะร้อนตัวเพื่อ...?)\n\n\nแก้ไขข้อความเมื่อ 29 กันยายน 2556 เวลา 09:30 น."}
