{"movie_name": "Last Summer ฤดูร้อนนั้น ฉันตาย", "text": "วันนี้ไปดู Last Summer มา เลยลองมารีวิวดู (ถือโอกาสพิเศษเพราะเป็นหนังผีเรื่องแรกที่ไปดูคนเดียว) แอบหลอนเหมือนกันนะ เพราะโดยส่วนตัวเป็นคนกลัวผีอยู่แล้ว นึกคึกอะไรก็ไม่รู้ไปดูคนเดียว ฮ่าๆๆ\n\n\n\nไม่สปอยมาก ไม่วิจารณ์มาก งั้น...เริ่มเลยแล้วกัน!!\nเริ่มแรกดูเหมือนว่าจะงงๆ เหมือนกันนะ ดูเหมือนแบ่งเป็นตอนๆ (แต่มันก็คือเรื่องเดียวกันนะ) ซึ่งในความรู้สึกของเรา มันเหมือนการผลัดกันเล่าเรื่องของตัวละคร เหมือนเล่าเรื่องในมุมมองของตัวละครนั้นๆ มากกว่า โดยตอนแรกเป็นมุมมองของ สิงห์ (เก้า จิรายุ ละอองมณี) ต่อมาคือมุมมองของ มีน (ปันปัน สุทัตตา อุดมศิลป์) โดยคนสุดท้ายคือ ติ่ง (เบสท์ เอกวัฒน์ เอกอัจฉริยา) มันอาจจะดูแปลกๆ สักหน่อย แต่เราว่ามันก็ไม่ยากที่จะเข้าใจ\n\nในส่วนของนักแสดงเราว่าโอเคมากๆ เลย ทั้งปันปัน เก้า ซึ่งทั้งสองคนนี้ก็แสดงหนังมาพอสมควร ก็พอจะรู้ว่ามีฝีมือกันขนาดไหน ต้องปรบมือให้เลย เล่นดีมากๆ อารมณ์ได้สุดๆ ส่วนนักแสดงคนอื่นๆ ถือว่าแสดงได้ดีเลย รับส่งอารมณ์กันสุดยอด ในส่วนนี้ต้องขอชื่นชม เบสท์และอาย แม้จะเป็นนักแสดงหน้าใหม่ แต่ก็ทำได้ดีเลยแหละ\n\nโดยรวมเราว่าหนังเรื่องนี้ไม่แย่อะไร อาจจะติดเรื่องดำเนินเรื่องอาจที่ไม่สมูท (ในสายตาเรานะ)\nดูงงๆ ไปนิดนึง แต่ก็พอจับต้นชนปลายถูกอยู่นะ นอกจากนี้นักแสดงยังแสดงได้ดีมาก โดยเฉพาะปันปัน ที่เหมือนต้องเล่นคนเดียวโดยจินตนาการว่ามีผีอยู่ นับถือๆ ที่สำคัญ ผีน้องจอยในเรื่องนี้ ถือเป็นพี่ที่มีการศึกษาพอสมควร ฮ่าๆๆ คือไม่ได้มาหลอกเฉยๆ ไม่ใช่ว่าหลอกใครก็ได้ คือ...มีเหตุผลนะที่ไปหลอกอ่ะ!!\n\nสุดท้ายนี้ ต้องขอขอบคุณที่อ่านจนจบ อาจจะงงๆ ไปหน่อยนะ เราไม่ได้วิจารณ์อะไรมากมาย แต่มันคือความรู้สึกหลังจากการที่ไปดูมาจริงๆ ถ้าเต็ม 10 เราให้เรื่องนี้ 7.5 แล้วกัน (หักความงงๆ ของเรื่อง กับผีน้องจอยที่ชอบโผล่มาให้ตกใจ) ฮ่าๆๆ\nปล. เพลงตอนจบเพราะและซึ้งมากๆ ไปหาฟังกันนะ (เยียวยา - singular)\n\nแก้ไขข้อความเมื่อ 30 มิถุนายน 2556 เวลา 00:59 น."}
