{"movie_name": "มันเปลี่ยวมาก", "text": "ได้ไปดูหนังเรื่องมันเปลี่ยวมากรอบสื่อมวลชนมาเมื่อวาน เพราะเพื่อนชวน  \nบอกตามตรงว่าจากตย.หนัง ไม่มีความอยากดูเลยยยยยยยย\nตย.ดูเป็นหนังตลกเรื้อนๆ ฝืดๆ และจากที่เคยดูหนังตลกค่ายนี้มา 2-3 เรื่อง ก็ไม่ถูกจริตเท่าไหร่\n\nแต่สำหรับ มันเปลี่ยวมาก นี่เกินความคาดหมาย\n\nโดนส่วนตัวมองว่ามันไม่ใช่หนังตลก ดูเอาฮา ขำกระจาย อะไรทำนองนั้นเลย\nหนังเปิดมา เหมือนจะเป็นหนังตลกเกรียนๆ บทประหลาด แบบผีอะไรของมันวะ\nแต่จุดที่สะดุดใจสำหรับเราคือ คำพูดหลายๆคำของตัวละคร มันชวนให้สงสัย ว่าทำไมต้องพูดแบบนี้ ทำไมต้องชื่อนี้ ทำไมต้องทำแบบนี้ เหมือนจะมีอะไร แต่เราก็นึกไม่ออก\nช่วงแรกเลยได้แต่ดูเอาฮา เพลินๆ เพราะนักแสดงก็เล่นกันดีจริงๆ พอให้เพลิดเพลินได้\nแต่มีความสงสัยอยู่ในหัวตลอดว่า ทำไม....ทำไม....ทำไม....??\n\nจนมาถึงตอนสุดท้าย ที่แบบเฮ้ยยยย เอางี้เลยหรอ\nแรงนะเนี่ย กล้ามากกกกกก หลายจุดนี่มีสะดุ้ง\nซึ่งพอมาถึงตรงนี้ แล้วเราจูนเจอ (อย่างที่ตัวละครตัวหนึ่งพูดว่า อย่าให้จูนเจอนะ) มันสนุกขึ้นมาทันที\n\nส่วนตัวแล้วก็เจอบ้าง ไม่เจอบ้าง บางประเด็นก็ยังค้างคาสงสัยอยู่ในหัว จนอยากจะไปซ้ำอีกซักรอบ\nแต่คิดว่าหลายคนที่ไปดูรอบนี้ น่าจะเจอกันไม่น้อย เพราะถกกันออกรสออกชาติมาก\nเรียกว่าหนังจบ คนดูไม่จบ\n\nขอนับถือในความกล้าคิดกล้านำเสนอ\nและขอแนะนำสำหรับคนที่อยากลอง สนุกคิดเลยล่ะค่ะสำหรับเรื่องนี้\n"}
