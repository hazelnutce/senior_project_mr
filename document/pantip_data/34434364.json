{"movie_name": "The Gift", "text": "The Gift เปิดเรื่องมาแบบนิ่งๆ ซึ่งใครไม่ชอบหนังแนวสืบสวนสอบสวนคงเกิดอาการเบื่อกันเบาๆ ละครับ …แต่ถ้าใครเป็นเอฟซีหนังสืบสวนสอบสวนคงนั่งเก็บรายละเอียดกันยิกๆ …ซึ่งเอาเข้าจริงๆ เรื่องนี้ไม่ได้ซับซ้อนแปดตลบเลยครับ …แต่ทุกๆอย่างตั้งแต่ฉากแรกยันฉากสุดท้าย โจเอลขมวดปมเอาไว้ทั้งหมดทุกๆฉาก\n\nที่ผมต้องการจะสื่อคือ หนังเรื่องนี้ไม่ได้เป็นหนังที่เข้าใจเนื้อเรื่องยาก ดูง่ายๆ …แต่ …มีปมให้ได้คิดทุกฉากเลย …คุณจะไม่ปวดหัวกับการพยายามเรียบเรียงสถานการณ์ แต่คุณอาจต้องคิดแล้วคิดอีกว่าปมตรงนี้คืออะไร แล้วปมตรงนั้นละ??? …ปมตรงนี้กับปมตรงนั้นมันอยู่บนเชือกเส้นเดียวกันรึป่าวนะ???\n\nเข้าใจแล้วใช่มั้ยครับ …ผมชอบหนังแบบนี้ตรงที่ ดูคลายเครียดก็ได้นะ เพลินๆ …แต่ …มันมีอะไรมากกว่าการดูเอามันส์ ซึ่งมันไม่ได้หนักหัวขนาด Sicario ไม่ถึงขนาด The Prisoner อย่างแน่นอน\n\n\nนักแสดงทำหน้าที่กันได้ดี …ภาพยนตร์เรื่องนี้ใช้ตัวเดินเรื่อง 3 ตัว แต่เอาจริงๆ เหมือนผลัดกันเป็นตัวหลัก มีรับไม้ส่งไม้กันอยู่ …ดังนั้นไม่มีใครที่รับหน้าที่หนักเกินไป\n\n\nองค์ประกอบโดยรวมค่อนข้างส่งให้เราอินกับหนังได้ และคุณจะรู้ตัวว่าคุณได้เข้าไปอยู่ในหนังเป็นที่เรียบร้อยก็ต่อเมื่อเอนด์เครดิตขึ้นแล้ว …ลุ้นและอินดีครับ\n\n\nสิ่งที่หนังต้องการจะสื่อมีอยู่ในแทบทุกฉาก …และไม่รู้ว่าโดยตั้งใจหรือไม่ตั้งใจ สิ่งของประกอบฉากล้วนมีความหมายและส่งผลถึงตัวหนัง อีกทั้งบางชิ้นยังกลายเป็นปมไปด้วยซ้ำ …หรือผมจะคิดมากไปก็ไม่รู้ได้ …เพราะหนังแทบไม่เฉลยอะไรเลย\n\n\nเรื่องนี้เอาไป 75 คะแนน\n\n.....................................\n\nสามารถอ่านรีวิวฉบับเต็มได้ที่ http://wonnee.com/movie/review-the-gift-%E0%B8%82%E0%B8%AD%E0%B8%87%E0%B8%82%E0%B8%A7%E0%B8%B1%E0%B8%8D%E0%B8%A7%E0%B8%B1%E0%B8%99%E0%B8%95%E0%B8%B2%E0%B8%A2/\n"}
