{"movie_name": "Transformers: Age of Extinction มหาวิบัติยุคสูญพันธุ์", "text": "[Review] Transformers: Age of Extinction\nมหาวิบัติยุคสูญพันธุ์\n\nAction | Adventure |Sci-Fi\n\nผู้กำกับ: Michael Bay\nดารานักแสดง:  Mark Wahlberg\n                  Nicola Peltz\n                  Jack Reynor\n\n\nช่วงน้องปลวกเมาท์มอยหนัง\n        วันนี้น้องปลวกขอมาเมาท์มอยภาคต่อของหนังมหากาพย์หุ่นยนต์ยักษ์พิทักษ์โลกอย่าง Transformers กันสักหน่อย ก่อนอื่นต้องขอบอกก่อนเลยว่า ถ้ารักหรือชอบหนังแนวหุ่นยนต์ Sci-Fi ฉากบู้ระเบิดตูมตาม และ CG สวยงามอลังการงานสร้าง โดยไม่ค่อยสนใจเรื่องของบทหรือเนื้อเรื่องแล้วล่ะก็ ไม่ควรพลาดหนังเรื่องนี้เลยจ้า เพราะภาพสวยมาก!! ต้องยกนิ้วให้ในเรื่องของ CG เลย ฉากบู้ฉากสู้ดูเนียนตากว่าภาคก่อนๆมากเลย นอกจากนี้น้องปบวกยังชอบไดโนบอทมากๆเลยรู้สึกมันเท่มาก เท่กว่าหุ่นยนต์หลายๆตัวในเรื่องอีก\n         แต่ถ้าพูดถึงเนื้อเรื่องแล้วล่ะก็ มันมีส่วนที่ขัดๆแปลกๆชวนให้หงุดหงิดบ้าง ถึงแม้น้องปลวกจะไม่ได้ซีเรียสในส่วนของเนื้อเรื่อง แต่ก็อดไม่ได้ที่จะอุทานในใจว่า อะไรของมันวะเนี่ย! รู้สึกว่าบทมันมั่วๆยังไงไม่รู้ เช่นพระเอกของเรื่องน้องปลวกพอจับใจความได้ว่า ป๋ามาร์คแกเป็นนักประดิษฐ์หรือวิศวกรเนี่ยแหละที่กำลังตกอับถังแตก แต่ทำไมถึงเก่งเวอร์สู้กับหุ่นยักษ์ ทั้งหลบทั้งตอบโต้ หยั่งกับไปร่ำเรียนวิชาต่อสู้จากแบทแมนมาเลย แถมในเรื่องยังมีโฆษณาแฝงเยอะมาก ก็เข้าใจว่าหนังต้นทุนมันสูงเลยต้องหาสปอนเซอร์ แต่รู้สึกว่ามันจะเยอะไปนิด มาทางด้านเรื่องการแสดง ก็ไม่รู้ว่าเป็นเพราะบทหรืออย่างไรทำให้นักแสดงแต่ละคนดูไม่ค่อยเด่นเลย นอกจากนี้ยังพยายามใส่มุกตลกเข้ามาในเรื่องแต่จะแป๊กซะส่วนใหญ่ มีแค่ฉากอาซิ้มที่เมืองจีนเท่านั้นแหละที่ทำให้น้องปลวกฮาได้\n         ที่กล่าวมาข้างต้นนี้เป็นความคิดเห็นส่วนตัว ถ้าถามว่าหนังเรื่องนี้สนุกไหม มันขึ้นอยู่กับความชอบของแต่ละบุคคลจริงๆ อย่างที่ได้บอกไปถ้าใครชอบหนังแนวหุ่นยนต์รบ CG สวยๆอลังการก็ดูเถอะจ้า ถือว่าคุ้ม แต่ถ้าใครซีเรียสกับเนื้อเรื่องก็อาจจะต้องทำใจนิดนึง\n\nคะแนนความชอบส่วนตัว: 7.5/10\n\nCR: IMDb - Transformers: Age of Extinction\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
