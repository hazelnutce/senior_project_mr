{"movie_name": "Independence Day : Resurgence", "text": "Independence Day : Resurgence สงครามใหม่วันบดโลก\n\nนี่อาจเป็นหนังเข้าข่าย 'น่าผิดหวังสำหรับผม' จริงๆแล้วสำหรับ ID4 ภาคแรกนี่สนุกมากนะครับ แต่คือมันเป็นหนังที่ จบในตัวของมันอยู่แล้ว ไม่สมควรทำภาคต่อด้วยซ้ำ ถ้าทำมาไม่ดีกว่าของเก่า คุณเตรียมโดนด่าได้เลย\n\nภาคนี้ขายแต่เอฟเฟคส์ตูมๆ อย่างเดียว เอาละก็ดูสวย อลังการดีนะ ขอชม ส่วนนี้ผมชอบ ก็น่าจะดูสนุกในกลุ่มคนรุ่นใหม่ๆ แต่ถ้าจานบินมันใหญ่ขนาดทวีปๆนึงแบบนั้นมันไม่ขี้โม้ไปหน่อยเรอะ!\n\nและคุณไม่ให้ความสำคัญกับเนื้อเรื่องเลยที่เข้าขั้นห่วยแตกมากๆ แล้วอาจจะเอาใจแฟนเก่าๆที่เอาตัวละครจากภาคแรกมา แต่กลับกลายเป็นว่า เอามาฆ่าตายซะงั้น เอามาแค่นี้จะเอามาทำไม แล้ว Doctor ภาคแรกดีๆอยู่เลย ตัดมาสลบไปภาคนี้กลายเป็นเกย์เฉย คืองง? แบ่งเงินทำเอฟเฟคส์ไปจ้างวิล สมิธกลับมาก็ได้นะ ไม่เมคเซนต์ที่นักบินที่โคตรเก่งในภาคแรกจะตายเพราะอีแค่การทดสอบยานเนี่ยนะ  เสียดายเจฟฟ์ โกลบลัม ที่ผมชอบอยู่ ไม่น่ามารับเล่นภาคต่อเลย บทภาคนี้ไม่ส่งแกเท่าไหร่\n\nตัวละครใหม่ ดีแลนที่เป็นกัปตัน คือไม่มีออร่า ไม่สามารถเทียบพ่อได้เลย ดูลุค และการแสดง ไม่สามารถเชื่อได้ว่า เราจะฝากความหวังกับหมอนี่ได้รึ / เลียม เฮมเวิร์ธ ก็เท่ดีในระดับนึง ชอบฉาก...ในยานเอเลี่ยนสุดๆ 555  / นางเอก (นักแสดงหน้าใหม่ ผ่านตามาบ้างจาก It Follows)  สวยดีนะหน้าตาคล้ายๆแอล เฟนนิ่ง / ผมชอบเพื่อนพระเอก แสดงตลกดี หน้าตาหล่อเลยนะ รวมถึงนักบินจีน(แองเจล่าเบบี้) สวยน่ารักเลยทีเดียว\n\nหนังยังมีต่ออีกภาค แต่ถ้าทำมาชุ่ยๆหากินกับของเก่าแบบนี้ คุณอย่าทำเลยครับ เก็บให้ ID4 เป็นตำนานของมันดีกว่าเสียดายมากๆ\n\nปล.ทรรศนะใคร ทรรศนะมัน หนังดีของคุณอาจห่วยสำหรับผม เช่นเดียวกับหนังดีของผม อาจห่วยสำหรับคุณ ตัดสินใจเองนะครับ จุ้บๆ\n"}
