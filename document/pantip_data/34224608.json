{"movie_name": "Everest (2015)", "text": "ภาพยนตร์เรื่องนี้สร้างจากเรื่องจริง ดังนั้นพลอตมันโอเคอยู่แล้ว เพราะมันเรียลและน่าสนใจ …สำหรับคนไม่เคยปีนเขา เราไม่มีทางรู้ว่ามันยากขนาดไหน …และนี้คือการพิชิตยอดเขาที่สูงที่สุดในโลก …บนความสูงที่มีทั้งความหนาวจนร้อน อากาศที่ไม่เพียงพอต่อการหายใจ ความกดอากาศที่เบาบางมาก แรงโน้มถ่วงที่ต่ำกว่าปกติ สภาพอากาศที่แปรปรวนได้ตลอดเวลา …และถ้าคุณตาย ไม่มีงานศพสำหรับคุณ …This is Everest\n\nช่วงต้นเรื่องเดินเรื่องได้ค่อนข้างราบเรียบ อาจจะด้วยว่า ตัวละครเยอะมากๆ และทุกตัวมีความสำคัญต่อเรื่องทั้งสิ้น ดังนั้นจึงไม่สามารถละเลยได้ บางช่วงจึงดูเหมือนช้าๆ สโลวไลฟ์กันไป แต่บางช่วงก็ดูเหมือนจะรีบไปไหน …แม้ช่วงต้นจะเบื่อนิดๆ แต่ความอินเริ่มบังเกิดตอนเข้าใกล้เอเวอเรสต์มากขึ้นเรื่อยๆ และคนข้างหลังนี้ร้องไห้เหมือนมีคนจ้างมานั่งร้องไห้ (จริงๆ ตอนนั้นแอบคิดว่าญาติเค้าเสีย …ขอโทษด้วยนะครับ พอดีผมชอบคิดชั่วๆ _/l\\_) ยิ่งบิ้วให้เราอินหนักเข้าไปอีก\nJan (Keira Knightley) เป็นตัวละครที่ออกฉากน้อยมาก แต่ทรงพลังที่สุดภายในเรื่อง (และคาดว่าจะเป็นสาเหตุให้เกิดการเผาเต่าที่แถวหลังของผม) ยกนิ้วให้เธอเลย\n\nเอาไป 68 คะแนนครับ\n\nสามารถอ่านรีวิวฉบับเต็มได้ที่ http://wonnee.com/movie/review-everest-%E0%B9%84%E0%B8%95%E0%B9%88%E0%B8%9F%E0%B9%89%E0%B8%B2%E0%B8%97%E0%B9%89%E0%B8%B2%E0%B8%99%E0%B8%A3%E0%B8%81/\n"}
