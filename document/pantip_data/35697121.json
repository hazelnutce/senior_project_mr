{"movie_name": "The Magnificent Seven", "text": "The Magnificent Seven รีเมกจากหนังชื่อเดียวกันปี 1960 ถือเป็นเหล้าเก่าในขวดใหม่ที่เฮ้ย กลมกล่อมวะ หนังโคตรมันส์ สนุกมาก ฉากแอคชั่นองค์สุดท้ายที่โคตรนานถึงใจ อองตวน ฟูกัว ผกก.ทำหนังบู๊ได้ดีนะ นี่ถือเป็นการปลุกชีพหนังคาวบอยคลาสสิกมาสู้กับหนังฮีโร่ยุคปัจจุบันที่กำลังเฟื่องฟูได้เลย\n\nถึงตัวละครจะเยอะ แต่บทสามารถให้ความสำคัญและมีโอกาสให้ตัวละครแต่ละคนได้โชว์ความสามารถ เกลี่ยบทได้ลงตัว แค่ได้เดนเซล วอชิงตัน กับ คริส แพรตต์ที่กำลังขึ้นสุดๆ มาแสดง แค่นี้ก็รับประกันความสนุกแล้วครับ\n\nเหมาะกับคอหนังแอ็กชั่นรุ่นใหม่ รวมถึงรุ่นเก่าที่ยังชอบในหนังคาวบอย และแฟน 7สิงห์แดนเสือได้เป็นอย่างดี\n"}
