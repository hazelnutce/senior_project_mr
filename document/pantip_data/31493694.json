{"movie_name": "Buffalo Girls", "text": "ตัวผมเองเห็นตัวอย่างหนังเรื่องนี้มานานแล้วส่วนตัวเพิ่งจะได้ดูเมื่อคืน ต้องบอกว่าหนังเรื่องนี้ ทำให้ผมเห็นมุมมองอะไรหลายอย่างเกี่ยวกับ การแข่งขันชกมวยตามต่างจังหวัดมากขึ้นจริงๆ\n\nว่าด้วยเรื่อง ชีวิตของนักมวยหญิง ตัวเล็กๆ สองคน ที่ต้องมาพบเจอกันบนสังเวียน คนหนึ่งชื่อ สแตมป์ อีกคนหนึ่งชื่อ เพชร เมื่อดูจบแล้ว ผมแบ่งแยกอารมณ์หลังดูจบได้คร่าวๆ ประมาณนี้\n\nตกใจ - ผมตกใจเพราะว่า ชีวิตนักมวยไทยจากต่างจังหวัดนั้น รุ่งเรืองได้โดยเหตุผลหลักเลยคือการพนัน โดยเฉพาะเงินเดิมพันนั้นเป็นหมื่น เป็นแสนในแต่ละครั้งที่ชก และเมื่อนักมวยดังมากๆ ก็จะถูกพาตัวไปจังหวัดต่างๆ ที่มีการเดิมพันสูงขึ้นเรื่อยๆ\n\nแปลกใจ - ผู้ปกครองของนักมวยหญิงนั้น ต่างพูดกันว่าไม่มีเงินส่งเสีย แต่ทำไมถึงมีเงินเดิมพัน? แน่นอนว่าอาจจะมีภาระค่าใช้จ่ายต่างๆ ในหนังนั้นไม่ได้บอกเอาไว้ชัดเจนมากนัก หรือรายได้ต่อครอบครัวในชนบทนั้นไม่สูงมากพอจะจุนเจือครอบครัวซึ่งส่วนตัวนั้นผมไม่รู้หากเข้าใจผิดต้องขออภัยมา ณ ที่นี้ด้วย\n\nเศร้าใจ - กรรมการท่านหนึงได้เล่าไว้ในหนังเกี่ยวกับ ผลกระทบทางร่างกายที่นักมวยตัวเล็กๆ ได้รับ บางครั้งอาจจะไปถึงขั้นกระดูกหักได้ ผมเศร้าใจกับผู้แพ้ที่ต้องแบกภาระแทบทุกอย่างเอาไว้โดยเฉพาะอารมณ์ของผู้ฝึกสอนหรือผู้ที่เกี่ยวข้อง เวทีนี้ไม่มีที่ยืนสำหรับผู้แพ้ หนังเรื่องนี้กระแทกอารมณ์ของผู้ที่ทำทุกอย่างแล้วแพ้พ่ายได้เข้าถึงกระดูกดำของผม\n\nทึ้ง - ผมทึ้งกับเด็กตัวเล็กๆ อายุยังเลขหลักเดียวที่หาเลี้ยงดู ผู้เป็นพ่อแม่ ได้อย่างเหลือเชื่อ ความกตัญญูที่ถูกปลูกฝังมา เค้าทำทุกอย่างเพื่อให้พ่อแม่ มีกินมีใช้อย่างสุขสบาย อยากให้พ่อแม่มีความสุข อยากมีชีวิตที่ดีขึ้น\n\nโกรธ - ผมรู้สึกโกรธเมื่อ ผู้ปกครอง มองเห็น เด็กตัวเล็กในมุมมองของผมไม่ต่างอะไรกับเครื่องจักรที่หาเงิน โดยเฉพาะตอนขึ้นชก\n\n\nทั้งหมดหลากหลายอารมณ์ เมื่อมองในปัจจัยลึกแล้ว มนุษย์ทำทุกอย่างเพื่อความอยู่รอด และความอยู่รอดที่ว่านี่คือ \"เงิน\" บางครั้งเมื่อผมมอง \"เงิน\" จึงเป็นเรื่องน่าเศร้าใจยิ่งนัก\n\n\n\n\n"}
