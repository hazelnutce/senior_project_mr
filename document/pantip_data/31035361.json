{"movie_name": "ภาพยนตร์ Rush", "text": "เมื่อตอนเย็นผมได้ไปดูภาพยนตร์เรื่อง RUSH ที่ SF CINEMA รอบ 17.20 น. (รีวิวครั้งแรกครับ ผิดถูกประการใดของอภัยด้วยครับ)\nที่ผมมารีวิวเนื่องจากประทับใจหนังเรื่องนี้มากนับตั้งแต่ต้นปีที่ผมดูหนังมานับจาก Batman dark knight rises  เรื่องราวของหนังคือประวัติของนักแข่ง 2 คนที่เป็นคู่แข่งกันนั้นก็คือ James Hunt และ Niki Lauda ของยอดนักแย่งรถสูตร1 ระดับตำนานในยุค 1970\n                                                            ผมขอรีวิวในรูปแบบความรู้สึกกันเลยนะครับ\n          ตัวหนังนั้น โดยรวมแล้วถือว่าดีมากๆ เป็นหนังระดับคุณภาพระดับพรีเมี่ยมเลยก็ว่าได้ การเล่าประวัติส่วนสำคัญในชีวิตของคน\nทั้งสองนั้นสามารถเล่าได้อย่างกระชับ ในช่วงแรกของหนังนั้นจะเป็นประวัติของสองคนนี้ว่ามีความเป็นมาอย่างไร แต่ก็ไม่ใช่ประวิติชีวิตแบบหน้าเบื่อๆ  แต่เต็มไปด้วยความตื่นเต้นเร้าอารมณ์ว่าทั้งสองต่างต้องแข่งขันกับอะไรกันบ้าง ต่อมานั้นจะเป็นช่วงของการแข่งขันของทั้งสองคนอย่างจริงจรัง ตัวหนังนั้นสามารถทำให้คนที่เราเกลียดในตอนแรกนั้น ทำให้เรารู้สึกว่าเป็นคนที่ความฝันความทะเยอทะยาน จากบุคคลิกของตัวละครที่เราเกลียดกลับกลายเป็นตัวละครที่น่าเห็นใจ ทำให้เราไปให้กำลังใจกับตัวละครที่เราเกลียดนั้นขึ้นมาได้ และในส่วนสุดท้ายของตัวหนังนั้นจะทำให้เรารู้สึกตื่นเต้นและตื่นตันไปกับความสำเร็จของตัวละครเป็นความรู้สึกดีใจไปกับตัวละคร  และส่วนสุดท้ายสุดทำให้เรารู้สำถึงความสัมพันธุ์ของตัวละครนักแข่งทั้งสองจากร้ายกลายเป็นดีอย่างไมน่าเชื่อ\n          โดยส่วนตัวแล้วเป็นหนังที่เร้าอารมณ์เราได้หลากหลายอารมณ์  ทั้งเกลียด ทั้งเห็นใจ (แอบเชียตัวละครตัวร้าย) ความรู้สึกตื่นเต้นกับความสำเร็จของตัวละคร ความรู้สึกตื่นเต้นในการแข่งขัน และท้ายที่สุดตัวหนังสามารถเปลี่ยนตัวละครที่เราเกลียดกลับกลายเป็นตัวละครที่เราชื่นชม โดยส่วนตัวแล้วผมให้คะแนน 8.5/10 เป็นหนังเกรด A+ เลยก็ว่าได้ในแง่ตัวหนังที่สามารถดึงความรู้สึกของคนดู ได้อย่างดีเยี่ยมอย่างที่หนังเรื่องไหนไม่เคยทำมาก่อน\n\nปล.ถ้าคิดจะดูหนังเรื่องนี้อย่าหาประวัตินักแข่งทั้งสอง จะทำให้ดูหนังไม่สนุกทันที\n"}
