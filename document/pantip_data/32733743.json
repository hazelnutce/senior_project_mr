{"movie_name": "Dracula Untold", "text": "รีวิวหนังใหม่ประจำสัปดาห์ Dracula Untold : แดร็กคูล่า ตำนานลับโลกไม่รู้ (ไม่สปอยเนื้อหาสำคัญ)\n.\nจากนิยายดัง “แดร็กคูล่า” ของแบรม สโต๊คเกอร์ มาสู่การนำเสนอในรูปแบบภาพยนตร์ อนิเมชัน วรรณกรรมและดนตรี ล่าสุด ยูนิเวอร์แซล พิคเจอร์ส และเลเจนดารี พิคเจอร์ส ได้นำ “แดร็กคูล่า” มาสู่สายตาประชาชนอีกครั้ง โดยนำต้นกำเนิดของแดร็กคูล่า สิ่งมีชีวิตอมตะน่าหลงใหล ผู้ที่เราต้องหวาดกลัวยามเมื่ออาทิตย์ลับขอบฟ้า มาร่ายมนต์สะกดผู้ชมอีกครั้ง ในภาพยนตร์อีพิค แอ็คชัน ผจญภัย Dracula Untold แดร็กคูล่า ตำนานลับโลกไม่รู้ (cr.majorcineplex.com)\n.\n.\nภาพยนตร์ดัดแปลงจากตำนานผีดูดเลือดในประวัติศาสตร์ที่แทบไม่มีใครไม่รู้จัก Dracula งานนี้ได้พระเอกมาดเท่ห์ Luke Evans ที่เคยฝากผลงานไว้อย่าง Fast & Furious และรับบท Bard ใน The Hobbit ทั้งสามภาค มารับบทท่านเค๊าซ์ อดีตแม่ทัพมือฉมังก่อนต้องประสบเรื่องร้ายจนต้องทำสัญญากับปีศาจ และกลายเป็นตำนานเรื่องเล่ามาจนถึงปัจจุบัน แม้บทหนังดูเป็นสูตรสำเร็จทั่วไปสำหรับหนังแนวนี้ แต่การปรุงแต่งเรื่องราว การใส่ฉากแอคชั่น และเล่าถึงเบื้องลึกของตัวละครตัวนี้ทำได้น่าทึ่งมาก การดำเนินเรื่องภายในหนังรวดเร็ว กระชับ นอกจากเรื่องเล่าตำนานที่เราพอได้ยินมาบ้างแล้ว หนังยังใส่เรื่องราวชีวิตและเหตุการณ์สำคัญที่พลิกชีวิตตัวละครหลักได้อย่างมีชั้นเชิง ฉากแอคชั่นภายในเรื่องทำได้น่าตื่นเต้น โดยเฉพาะฉากการรบครั้งแรกที่ภาพนำเสนอผ่านเงาสะท้อนและมุมกล้องแบบบุคคลในเหตุการณ์ ส่วนงาน CG แทบจะไม่มีที่ติเลยก็ว่าได้\n.\n.\nด้วยบุคลิกและฝีมือการแสดงของนักแสดงนำชาย บวกเข้ากับพล็อตเรื่องที่ลงตัวชวนติดตาม ทำให้ Dracula Untold เป็นอีกหนึ่งหนังแนวตำนานเรื่องเล่าหรืออัตชีวประวัติ ที่แม้จะผ่านการดัดแปลงหรือแต่งเติมเรื่องราวเข้าไปใหม่ แต่ก็สามารถถ่ายทอดเรื่องราวและเปิดอีกมุมมองของตัวละครตัวนี้ให้ผู้ชมได้ลิ้มรสได้อย่างน่าสนใจ\n.\nIMDb Score 19/10/14 from 20473 users : 6.1/10\n.\nMy Score : 7.5/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับจากลิ้งค์ด้านล่าง\nhttps://www.facebook.com/mc.gugog/media_set?set=a.958831984157224.1073741829.100000912954210&type=3\nขอให้สนุกกับการดูหนังจ้า\n"}
