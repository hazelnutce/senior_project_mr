{"movie_name": "Embrace of the Serpent", "text": "จขกท เป็นคนดูหนังหลากหลาย และก็มีหนังบางประเภทที่ต้องไปดูคนเดียวเพราะเพื่อนๆไม่มีใครยอมดู บ้างกลัวหนังอาร์ต บ้างกลัวหนังจบปลายเปิด(หนังจบคนไม่จบ) บ้างกลัวความทารุณกรรม(หนังบางเรื่อง ผกก พรีเซ้นท์แบบทรมานคนดู) ต่างๆ บลาๆ\n\nใช่สิ ความหนังรางวัลบวกความขาวดำ ของ Embrace of the Serpent มอบภาพความเป็นหนังน่าจะเข้าใจยากและจำกัดกลุ่มผู้ชมของหนังโดยทันที ...ทั้งๆที่นี่ก็หนังพล้อตๆปกติที่จะให้ประสบการณ์ในการชมไปไกลมากกว่าธรรมดาๆ\n\nรีวิว (แบบความรู้สึกระหว่างการชม ไม่สปอยล์เนื้อหาสำคัญ)\n- ช่วงแรก ขาวดำ ทำไม ทำไมต้อง ขาวดำ ~ ผ่านไปสิบนาที อ๋อขลังนะ โอ้โห โอ้ว้าว โอ้เด็ด โอ้ภาพพี่สุดยอด อะกิระคุโรซาว่ากลับชาติมาเกิด\n- โคลสอัพ งูคลอดลูก โอ้ววววว เสือมาๆ โฮกๆ (เป็นความปิติแบบที่เวลาได้เห็นอะไรๆ exotic)\n- อ่าห์...หนังเล่าเรื่องหมอผีคนป่าคนหนึ่ง(สกิลเภสัชกร) โดยถ่ายทอดสลับเรื่องราวสองช่วง หมอผีวัยหนุ่มได้เจอฝรั่งนักวิทยาศาสตร์แก่ที่กำลังป่วยใกล้ตาย กับหมอผีวัยแก่ที่ความจำเริ่มเสื่อมมาเจอนักวิทยาศาสตร์คนหนุ่ม(พาดาวันของนักวิทย์แก่ป่วยคนแรก) ภารกิจของทั้งสองช่วงคือสิ่งเดียวกันคือเดินทางไปตามหาต้นไม้ 'ยากรุณา' ซึ่งเป็นภูมิปัญญารักษาของพ่อหมอผีคนป่า ...หนังผจญภัยชัดๆ\n- เส้นทางการผจญภัยก็คือป่าดิบลุ่มน้ำอเมซอน ผ่านมุมมองผู้สร้างคนท้องที่มันช่างสมจริงสมจังทรงพลัง ...เหมือนได้ไปเปิดหูเปิดตาบุกเบิกพื้นที่ใหม่ อ้อมกอดธรรมชาติที่ยิ่งใหญ่ รัดรึง อึ้ง ทึ่ง เสียว อารมณ์แบบเหมือนไปดูกายกรรม\n- สยดสยองก็มา ดราม่าก็มี และขยี้หนักหน่วงมาก\n- ใกล้จะสรุปเรื่องจู่ก็โดนหนังพาไปโหมดสะกดจิต ~ ใช่ค่ะ โดนสะกดจิตกันถ้วน\n- ดูจบเดินออกจากโรง ตื่นรู้และบรรลุธรรม ค่ะ\n\nเทียบกับหนังอาร์ตปีนกระไดที่ จขกท ดูๆมา Embrace of the Serpent นี่คือระดับหนังดูง่ายและบันเทิงมากๆ เสียดายแทนคนที่ไม่ได้ดูมันในโรงเพราะหน้าหนังมันดูอาร์ตเกินไปนิ๊ด ...คนนำเข้ามาฉายก็คงคิดว่าหนังมันไม่ได้อาร์ตขนาดนั้นเหมือนกันล่ะค่ะ ถึงได้ตั้งชื่อไทยว่า 'จอมคน ป่าอสรพิษ' โอ้โห อ่านชื่อตอนแรกนึกด่าว่าคิดชื่อยังไงยังกับหนังบล็อกบัสเตอร์ แต่พอดูจบก็เห็นด้วยค่ะ เพราะอาจมีคนเห็นแค่ชื่อแล้วหลงมาดู แต่รับรองจะชอบ\n\nคะแนน 10/10\n\n"}
