{"movie_name": "STAR WARS : THE FORCE AWAKENS", "text": "ในฐานะที่เคยแอบอ่านหนังสือสตาร์วอร์สในชั่วโมงคณิตศาสตร์เป็นประจำ  และไปเช่าวิดีโอเทปมาดูจนนับครั้งไม่ถ้วน การได้ดูการกลับมาของ EPISODE VII ไม่แตกต่างการกลับมาพบเจอเพื่อนเก่า ซึ่งสร้างความปลาบปลื้มให้เสมอ ไม่ว่ากาลเวลาจะผ่านเลยไปแค่ไหน ความรู้สึกมันไม่เคยเก่าเลย\nหนังภาคนี้กลับมาโดยผู้กำกับ J.J. Abrams ผู้ปลุกชีพ STAR TREK ให้กลับมาติดลมบน เข้ากับยุคกับสมัย และ หากินไปได้อีกนาน ซึ่งทีมอำนวยการสร้าง STAR WARS ก็คงอยากให้ออกมาตามแนวนั้น\n\n\n\nหนังภาคนี้เลยยึดแนวการนำเสนอแบบ STARWARS EPISODE IV : A NEW HOPE เป็นต้นแบบ ซึ่งการวางโครงเรื่องแบบนี้นอกจากจะไปต่อได้เป็นไตรภาคแล้ว ยังมีช่องว่างให้ย้อนกลับมาเล่าเรื่องช่วงเวลาก่อนกำเนิดตัวละครใน Generation ปัจจุบันได้อีก ซึ่งไม่ได้ต่างกันเลยกับการนำเสนอลุ๊ค สกายวอคเกอร์ ใน EPISODE IV เพียงแต่เปลี่ยนมาเป็น เรย์  ซึ่งรับบทโดย Daisy Ridleyในภาคนี้\n"}
