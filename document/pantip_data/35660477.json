{"movie_name": "Deepwater Horizon ฝ่าวิบัติเพลิงนรก", "text": "รีวิวภาพยนตร์: \"Deepwater Horizon\"\nเวลาฉาย 110 นาที\nกำกับโดย: Peter Berg\nนำแสดงโดย: Mark Wahlberg\n\nคะแนน: 7.5/10\n\n\n\nรีวิวสั้น: ปูเรื่องดี มีความสมจริง หลายฉากมีอารมณ์ร่วมลุ้นไปกับตัวละคร ได้ความรู้แน่นอนเพราะสร้างจากเหตุการณ์จริง ฉากแอ็คชั่นมีพอประมาณ ดราม่ามีพอสมควรแต่ยังไปไม่สุด\n\nรีวิวยาวไม่สปอย: ภาพยนตร์เรื่อง Deepwater Horizon เป็นภาพยนตร์ที่สร้างขึ้นจากเหตุการณ์จริงในปี 2010 ซึ่งเป็นเหตุการณ์การรั่วไหลของน้ำมันที่ใหญ่ที่สุดครั้งหนึ่งในประวัติศาสตร์ของสหรัฐอเมริกา โดยภาพยนตร์เรื่องนี้เล่าผ่านมุมมองของตัวละครหลักอย่าง Mike Williamsหัวหน้าช่างไฟฟ้าซึ่งรับบทโดย Mark Wahlberg\n\nการเล่าเรื่องถือว่าทำได้ค่อนข้างดี แต่เนื่องจากเวลาของหนังที่ค่อนข้างน้อย แล้วต้องเล่าเรื่องให้คนดูเข้าใจถึงประเด็นปัญหาและที่มาที่ไป จึงทำให้รู้สึกว่าฉากแอ็คชั่นน้อยกว่าที่คาด แต่อย่างไรก็ตาม ฉากแอ็คชั่นที่มีก็สามารถทำให้คนดูมีอารมณ์ร่วมไปกับหนังได้ดีเช่นกัน\n\nในส่วนของดราม่า มีการปูเรื่องครอบครัวไว้ตั้งแต่ช่วงต้นของภาพยนตร์ แต่น่าเสียดายที่แม้จะนำประเด็นดราม่าเหล่านั้นมาใส่ในหลายช่วงของภาพยนตร์ แต่ก็ยังรู้สึกว่ามันยังค่อนข้าง \"เบาบาง\" เมื่อเทียบกับสิ่งที่คาดหวังตอนดูตัวอย่างภาพยนตร์\n\nสรุป: Deepwater Horizon เป็นภาพยนตร์ที่ดีในการเล่าเหตุการณ์จริงที่เคยเกิดขึ้นผ่านรูปแบบของภาพยนตร์ ระบบเสียงและฉากทุกฉากทำได้ดีมาก แต่ไม่ควรคาดหวังฉากดราม่าและแอ็คชั่นมากจนเกินไป\n\nติดตามผลงานรีวิวได้ที่: https://www.facebook.com/SceneMoment/\n"}
