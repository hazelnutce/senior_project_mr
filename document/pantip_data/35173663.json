{"movie_name": "Angry Birds Movie", "text": "หนังอนิเมชั่นจากเกมสุดฮิต(เมื่อสองปีก่อน) เจ้านกคลั่ง ที่ผมว่าหลายๆคนก็น่าจะเคยได้ลองเล่นกันนะ  หนังเรื่องนี้ประกาศเริ่มสร้างตั้งแต่ตอนเกมกำลังเป็นกระแส แต่ก็โดนเลื่อนไปเรื่อย จนมาได้ออกฉายก็ปีนี้  ซึ่งกระแสเกมนั้นค่อนข้างเงียบไปแล้ว  แต่ก็นะ รอบเวลาได้ ค่าตั๋วลดพิเศษ ก็จัดกันหน่อย\n\nสิ่งที่ถือว่าเซอร์ไพรส์เลยนะคือ งานด้านภาพครับ ผมว่า Rovio นี้ทำการ์ตูนอนิเมชั่นเรื่องอื่นต่อก็ได้เลยนะ ไม่ต้องไปเฉพาะกับ Angry Birds หรอก ภาพไม่ขี้เหร่เลย  ท่าทางการเคลื่อนไหว สีหน้า สอบผ่านสุดๆ    แต่สิ่งที่ยังต้องปรับหน่อยคือ มุกตลกที่ใส่เข้ามานั้น ส่วนใหญ่มันเด๊กเด็ก  ถ้าทำให้ผู้ใหญ่ก็ยังก๊ากได้ด้วยนี้จะดีมากเลย\n\nเนื้อเรื่องก็โอเคนะ  โยงจนให้มีฉากคล้ายในเกมได้ด้วย ใครเล่นเกมนี้บ่อยๆ  เชื่อว่าดูไปก็คงอินกันไป แค่เสียงหัวเราะของหมู  หรือฉากต่างๆ ก็เก็ตแล้วละ\n\nส่วนตัวไม่ค่อยชอบเพลงประกอบในเรื่องนี้เท่าไร คือแต่ละเพลงนี้เป็นเพลงโปรดเลยนะ แต่รู้สึกมันไม่ค่อยเข้ากับหนังเท่าไร  แต่ดนตรีบรรเลงนี้เพราะดี บางฉากก็บิ๊วอารมณ์ให้ลุ้นได้อยู่นะ  \n\nและก็ไม่ค่อยชอบซับฯไทยซักเท่าไรนะ คือแปลแบบใช้ศัพท์วัยรุ่นซะเยอะ บางทีมันดูเยอะเกินไปหน่อย (หรือผมแก่เอง ฮ่าๆ)  ส่วนตัวคิดว่า ถ้าจะใช้ศัพท์แบบนี้ใช้สำหรับพากย์ไทยน่าจะเหมาะกว่านะ  ส่วนซับฯไทยก็ขอเป็นแบบปกติจะดีสุดนะ\n\nโดยรวมมันไม่ได้ย่ำแย่อะไร  ได้ฮาก๊ากก็หลายฉากอยู่  ส่วนใหญ่เน้นความน่ารัก ความแบ๊ว ซะเยอะนะ  ผมว่า พวกหมูมันก็น่ารักแบบกวนๆดี  เป็นคาแรคเตอร์ที่น่าสนใจ อาจไม่เท่าพวก Minions แต่ก็กวนใช้ได้ ฮ่าๆ   น่าเสียดายที่ ครึ่งแรกของหนังค่อนข้างแอบน่าเบื่อสำหรับผมไปหน่อย คงเพราะมุกมันเด็กและแป้กซะเยอะละมั้ง    แต่ครึ่งหลังนี้ได้ฮาได้มันสะใจอยู่นะ\n\nมันคงจะดีกว่านี้ถ้าหนังมันไม่ออกฉายตอนกระแสเกมเงียบแล้ว ไม่งั้นนะ คนคงไปดูกันเยอะ รายได้คงกระฉูดไปแล้วละ   แนะนำให้พาเด็กๆไปดูได้เลยเรื่องนี้  สนุกสนานแน่ๆ  ส่วนผู้ใหญ่ก็ไปดูเพลินๆได้ดูอยู่นะ  แต่ถ้าไม่คิดไร รอแผ่นก็ได้ ฮ่าๆ\n\nปล. ถ้าเรื่องนี้ไม่มี ชั๊ค (ตัวสีเหลือง) คงจะกร่อยมากๆสำหรับผม\n\n"}
