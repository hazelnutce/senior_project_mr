{"movie_name": "Moana", "text": "Moana (ไม่สปอยเนื้อหาสำคัญ)\n.\nภาพยนตร์แอนิเมชั่นสุดตระการตาจากทีมผู้สร้าง Zootopia และ Frozen เรื่องราวการผจญภัยของหญิงสาวชาวเกาะเผ่าหนึ่งนามว่า Moana (ให้เสียงพากย์โดย Auli'i Cravalho) ที่ออกเดินเรือเพื่อปกป้องผู้คนในเผ่าของตน โดยระหว่างทางได้พบกับมนุษย์ครึ่งเทพผู้ยิ่งใหญ่ Maui (ให้เสียงพากย์โดย Dwayne Johnson) ผู้คอยให้คำแนะนำก่อนต้องเผชิญหน้ากับเหล่าสัตว์ประหลาดและเรื่องราวมหัศจรรย์ที่เกิดขึ้น กำกับภาพยนตร์โดย Ron Clements และ John Musker (Hercules (1997), Treasure Planet (2002) และ The Princess and the Frog (2009))\n.\nภาพยนตร์แอนิเมชั่นเรื่องล่าสุดจากค่าย Disney ที่มีงานภาพและเพลงประกอบที่ยอดเยี่ยมมากๆ เรื่องราวของหญิงสาวชาวเผ่านามว่า Moana ที่ต้องออกเดินทางเพื่อปกป้องภัยร้ายที่กำลังจะเกิดขึ้นกับผู้คนในเผ่าของตน ด้วยผลงานการสร้างจากทีมผู้สร้าง Zootopia และ Frozen ทำให้งานภาพภายในเรื่องมีความสดใส สวยงามตระการตา โดยบอกเล่าเรื่องราวที่เรียบง่ายแต่สามารถขับเคลื่อนอารมณ์ด้วยดนตรีประกอบที่ลงตัวและสื่อความหมายได้อย่างยอดเยี่ยม แม้การนำเสนอเรื่องราวในภาพรวมอาจขาดจุดขยี้อารมณ์ไปบ้าง แต่ด้วงองค์ประกอบข้างต้นแล้วทำให้ตัวหนังมีความลื่นไหลชวนติดตามเลยทีเดียว นอกจากนี้ตัวหนังยังให้แง่คิดในด้านต่อสู้และการออกเดินทางเพื่อค้นหาตัวตนที่ทรงพลังมากๆ แฟนๆดิสนีย์ห้ามพลาดด้วยประการทั้งปวงครับ\n.\nMy Score : 9.0/10\n\n"}
