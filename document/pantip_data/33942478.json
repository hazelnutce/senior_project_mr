{"movie_name": "Ant-Man", "text": "[Mini-Review] Ant-Man มนุษย์มดมหากาฬ (ไม่ Spoil)\n.\n“หนังเปิดตัวฮีโร่สายพันธุ์ใหม่ได้อย่างน่าสนใจ การบอกเล่าเรื่องราวและปมปัญหาทำได้ชวนตื่นตา ไม่แพ้มุกฮาๆและฉากแอคชั่นภายในเรื่อง”\n.\nชีวิตของ สก็อต แลงก์ (พอลล์ รัดด์) กำลังจะเปลี่ยนไปตลอดกาล เมื่อเขาได้พบกับ ดร.แฮงก์ พิม (ไมเคิล ดักลาส) นักวิทยาศาสตร์อัจฉริยะและยอดนักประดิษฐ์ที่ช่วยให้มนุษย์ย่อส่วนให้ตัวเท่ามดได้ ดร.พิม กลายเป็นที่ปรึกษาและพี่เลี้ยงของแลงก์ เตรียมปลุกสัญชาตญาณความเป็นฮีโร่ของเขา เพื่อใช้ในการปกป้องความลับขั้นสุดยอดที่อยู่เบื้องหลังชุด Ant-Man ให้รอดพ้นจากแผนการชั่วร้ายรูปแบบใหม่ ทั้งคู่จึงต้องผนึกกำลังร่วมมือกันในภารกิจโจรกรรมอันทะเยอทะยานเพื่อกู้โลกให้ได้! (Cr.majorcineplex.com)\n.\nเรื่องราวของอีกหนึ่งฮีโร่ตัวจิ๋วของจักรวาลมาเวล บุรุษอาชญากรผู้กลับใจที่ได้รับภารกิจและเทคโนโลยีสุดล้ำที่ทำให้เขากลายเป็น Ant-Man ตัวหนังบอกเล่าภูมิหลังและปมในใจของแต่ละตัวละครได้อย่างน่าสนใจ และพาผู้ชมเข้าสัมผัสกับการเรียนรู้ถึงความสามารถและภารกิจสุดท้าทายไปพร้อมๆกัน ด้วยลักษณะเฉพาะทางกายภาพของตัวละครหลัก ทำให้การออกแบบฉากแอคชั่นจำต้องคำนึงถึงขนาดและความสามารถของตัวละครไปด้วย ซึ่งตัวหนังสามารถตอบโจทย์ในส่วนนี้ได้อย่างดีเยี่ยม อีกทั้งการเล่าเรื่องที่มีมุกตลกแทรกไว้ตลอดทั้งเรื่อง ทำให้เรื่องราวของ Ant-Man มีความน่าค้นหาและน่าติดตามตลอดทั้งเรื่อง และพร้อมปูเรื่องไปสู่ Ant-Man ภาคถัดไปและ Captain America: Civil War (2016) ได้อย่างดี หลังหนังจบห้ามพลาด Mid Credit และ End Credit โดยเด็ดขาดครับ\n.\nMy Score : 8.5/10\n\n"}
