{"movie_name": "Jobs สตีฟ จ็อบส์ อัจฉริยะเปลี่ยนโลก", "text": "วันนี้มีหนังชีวประวัติของ\"ศาสนา\" เข้าฉายครับ พอดีทราบมาว่ามีโปรโมชั่น\nลงทะเบียนรับสิทธิ์ซื้อตั๋วในราคาร้อยเดียวทุกรอบของ SF ด้วย เลยจัดไปวันแรกเลย\n\n\n\nหลังจากดูจบ...ขอแนะนำสำหรับใครก็ตามที่คิดจะไปดูหลังจากนี้นะครับ\nคุณควรจะ\"ต้องไปอ่านชีวประวัติของสตีฟ จ็อบส์\" เสียก่อน\nย้ำว่า\"ต้อง\"อ่านแล้วค่อยไปดูหนังนะครับ เพราะหนังไม่ได้ให้รายละเอียดสำหรับคนที่ไม่รู้จักเขาเท่าไหรเลย\nอย่างน้อยก็ต้องอ่านประวัติที่ค้นหาได้จากในเน็ตก่อนแหละ\n\n\nที่ผมเห็นในภาพยนตร์ จ็อบส์ไม่ใช่คนที่มุ่งมั่นเหมือนราชาหรือศาสดาที่จะจะทำในสิ่งที่ดีตามที่เขาต้องการ\nและนำผู้คนไปสู่จุดมุ่งหมายนั้นได้อย่างที่หลายๆคนคิดว่าเขาเป็น\nแต่กลับเห็นแค่คนๆหนึ่งที่ดันทุรังทำในสิ่งที่คิดว่าตัวเองแน่จนชนะเท่านั้นเอง\nหนังข้ามรายละเอียดช่วงเวลาที่จ็อบส์ตกต่ำไปเยอะมาก\nข้ามรายละเอียดช่วงที่เขาไปอินเดียว่าไปเจออะไรบ้าง\nข้ามช่วงที่เขาเคว้งคว้าง ไม่ได้บอกเลยว่าช่วงที่เขาออกจากแอปเปิ้ลนั้นเขาไปทำอะไร\nจนทำให้บริษัทเรียกตัวเขากลับมาและนำพาบริษัทนี้กลับมาผงาดอีกครั้งได้\n\nและไม่ได้บอกว่าเขาเป็นมะเร็งแต่ยังส่งไม้ต่อไปให้ทีมของเขาก้าวเดินต่อไปได้ยังไง\n\nสุดท้ายบอกแค่ว่าเขาเมพและในปี 2012 แอปเปิ้ลเป็นบริษัทที่รวยที่สุด\n\n\n\nแค่นี้?\n\n\nแล้วตอนนี้เป็นอย่างไรบ้างล่ะ?\n\n\nผมคาดหวังว่าน่าจะเป็นหนังที่ให้กำลังใจในชีวิต\nหรือแม้แต่มองในแง่ที่ว่าอย่างน้อยก็คงเป็นหนังโปรโมทบริษัทแอ็ปเปิ้ล\nเปล่าเลย มันเป็นหนังชาบูๆ จ็อบส์แบบเฉยๆเท่านั้นแหละ\n\nย้ำอีกครั้ง ควรจะรู้ชีวประวัติของสตีฟ จ็อบส์ก่อนเข้าไปดู\nเพราะอย่างน้อยหนังก็ยังให้มุมมองใหม่ๆต่อผู้ล่วงลับคนนี้บ้าง\n\n...หรือแค่อ่านหนังสือชีวประวัติเขาก็เพียงพอแล้วครับ (ดาโหย่ววว)\n\nคะแนนส่วนตัวสำหรับหนังเรื่องนี้ 2ดาว/เต็ม5ดาว\n"}
