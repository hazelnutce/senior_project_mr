{"movie_name": "โอเวอร์ไซส์ ทลายพุง", "text": "Review : โอเวอร์ไซส์ ทลายพุง\nพอคลายเครียด เรียกรอยยิ้ม และเสียงหัวเราะได้บ้าง\n[**No Spoil นอกตัวอย่างหนัง]\n\nไปพิสูจน์มาแล้ว หนังเรื่องแรกของ T-Moment\nหลังจากการแยกตัวเป็นสองค่ายของ GTH\nไม่ได้โดดเด่นมาก แต่ก็พอสอบผ่านแบบฉิวเฉียด\nโดยภาพรวมออกมาดีกว่าที่คิดจากตัวอย่างหนัง..\n\nหนังเล่นประเด็นเรื่อง ตำรวจอ้วนๆ 4 คน\nซึ่งแน่นอน ด้วยหุ่นโอเวอร์ไซส์ของพวกเขา\nใครๆก็รู้ว่าเป็นอุปสรรคในการทำงานแน่ๆ\nทำให้พวกเขาต้องลุกขึ้นมาเปลี่ยนแปลงตนเอง\n\nหนังถ่ายทอดความคิด ความรู้สึก\nและพฤติกรรมคนเริ่มลดน้ำหนักได้ดี\nจิกกัดความเชื่อผิดๆทั้งหลายในการลดน้ำหนัก\nและนำเสนอวิธีที่ถูกต้องให้เข้าใจง่าย\n\n\n\nชอบนางเอก \"เชอรีน เดอะสตาร์\" มากกก\nเต้นเก่ง หุ่นดี น่ารัก ยิ้มทีละลาย เอาใจไปเลย\n#อันนี้รีวิวส่วนตัว\n\nนักแสดงตัวหลักคนอื่นก็แคสมาได้ดีเหมาะสมกับบท\nธรรมดาคอหนัง GTH เดิมหรือ GDH คงเบื่อหน้า \"เต๋อ\" กับ \"ซันนี่\" ไม่มากก็น้อย\nแต่เรื่องนี้มีทั้งหน้าใหม่ และหน้าเก่าให้พอเปลี่ยนอารมณ์กันได้บ้าง..\n\nในส่วนของมุกตลก ส่วนตัวคิดว่าทำได้ดีพอสมควร\nไม่ยัดเยียดให้มันเสียรูปบทมากเกินไป #แต่ก็มีบ้าง\nไม่ได้เน้นตลกหยาบ ลามกใต้สะดืออย่างเดียว\nแต่แอบรู้สึกว่ามุกเดาง่าย ก็เลยขำไม่สุดเท่าไหร่\n\nการดำเนินเรื่องเรียบง่าย แต่กลับไม่น่าเบื่อ\nไม่ต้องคิดตามเยอะ ย่อยง่ายไม่เหนื่อยสมอง\nและดูไปแบบเพลิดเพลินจนจบ\n\nสรุป... ชอบนิดๆ ดูเพลินๆได้เรื่อยๆ\nไม่ได้มีจุดไหนที่รู้สึกไม่ชอบเป็นพิเศษ\nแต่รู้สีกว่ายังมีอะไรให้เล่นได้อีกเยอะ\nแต่ก็ถือเป็นก้าวแรกที่ดีของ T-Moment\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#คุณอาจชอบกินก๋วยเตี๋ยวแต่ผมอาจชอบกินข้าวคะน้าหมูกรอบ\n\n\n\n\n.\n.\n.\n\nอันนี้แถมรูปแฟนเค้า~\n\nตะมุตะมิจุงเบยยยย~~~  \n\n\nแก้ไขข้อความเมื่อ 2 เมษายน เวลา 01:28 น."}
