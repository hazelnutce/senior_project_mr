{"movie_name": "Le Week End พักร้อน มาวอร์มรัก", "text": "Review (เรื่องที่ 47 / 2014)\nLe Week End พักร้อน มาวอร์มรัก\n\n============================\nบันทึกความรู้สึกหลังไปดูมา\n- ระดับการสปอย : สปอยเท่าตัวอย่างไม่สปอยตอนจบ\n\nหนังเกี่ยวกับ ?\nตากะยายคู่นึง มีชีวิตคู่โคตรจะน่าเบื่อ เจอหน้าคุยไม่ถึง 10 คำก็ทะเลาะกันแล้ว ถือโอกาสฉลองวันครบรอบแต่งงาน 30 ปีไปฮันนีมูนที่ปารีสกัน\n\n- อันนี้ตัวอย่างฮะ\nhttp://www.youtube.com/watch?v=Z0omSQ_71-k\n\nเป็นยังไงบ้าง ?\nอยากดูเรื่องนี้เพราะผู้กำกับเคยกำกับหนังที่ชอบอย่าง Notting Hill มาก่อนฮะ\n\nชอบอะไร?\n- สิ่งที่ดึงดูดหนังเอาไว้ได้ดีคือการแสดงของ คุณตาคุณยายในเรื่อง ดูน่ารัก น่าเอ็นดูดี\n- หนังโชว์บรรยากาศของเมืองปารีสได้สวยดีพอประมาณ ชอบตรงที่ไม่ได้ยัดเยียดความสวยของปารีสจนกลายเป็นณวัฒน์พาเที่ยว ช่วง Amazing ต่างแดนทูไนท์โชว์ไป\n- ดูแล้วเข้าใจคนแก่มากขึ้น เข้าใจคนที่อยู่มาถึงช่วงปลายของชีวิตเค้ามีความคิดยังไง ว่าเค้าเป็นห่วงอะไร\n\nไม่ชอบอะไร?\n- หนังมันเรื่อยๆ พูดเยอะทั้งเรื่อง มีสัญลักษณ์เปรียบเทียบอยู่บ้างพอสมควร คนที่ดูหนังแล้วชอบคิดตีความน่าจะสนุกกะการดูเรื่องนี้\n- ประเด็นมันเกี่ยวกะดราม่าช่วงบั้นปลายชีวิต บางคนอาจจะไม่อินเท่าไหร่\n- ใครธาตุอ่อนอาจมีวูบในบางช่วงได้ฮะ\n\nสรุป\n- หนังมีความดราม่าเหมาะกับคนที่สนใจเรื่องราวของคนที่อยู่ในช่วงบั้นปลายชีวิตแล้ว มากกว่าคนที่จะเข้าไปดูเพื่อเอาความโรแมนติก กุ๊กกิ๊ก หรือวิวสวยๆ\n- หนังมีฉากคาระวะหนังสมัยก่อนของโกดาด์ ด้วยนะฮะ #อันนี้น้องที่เค้าศึกษาเรื่องหนังเค้าเล่าให้ฟัง คือถ้าใครศึกษาพวกหนังน่าจะหาโอกาศดูเรื่องนี้\n- เข้า 29 พฤษภาคมนี้นะฮะ ไม่แน่ใจว่าที่ไหนบ้าง เห็นโปสเตอร์ขึ้นเว็บเมเจอร์ กับ lido ด้วย แต่ถ้าชัวร์เลยที่ House RCA แน่นอนฮะ\n\n..................................................\n\n\nแมวตัวนั้นนั่งดูหนังตรงแถวc\nwww.facebook.com/cwatchthemovies\n\n\nแก้ไขข้อความเมื่อ 12 พฤษภาคม 2557 เวลา 11:50 น."}
