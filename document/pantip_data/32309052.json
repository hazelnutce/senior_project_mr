{"movie_name": "Dawn of the Planet of the Apes - รุ่งอรุณแห่งอาณาจักรพิภพวานร", "text": "[Review] Dawn of the Planet of the Apes : รุ่งอรุณแห่งอาณาจักรพิภพวานร (ไม่ Spoil)\n.\n\"ประชากรลิงที่ได้รับการพัฒนายีนซึ่งนำโดย ซีซาร์ ที่เพิ่มจำนวนขึ้น ต่างถูกคุกคามจากกลุ่มมนุษย์ผู้รอดชีวิตจากไวรัสทำลายล้างที่มีการปล่อยออกมาเมื่อ 10 ปีก่อน สงครามพร้อมปะทุขึ้นทุกเมื่อ แต่นั่นคือการพิสูจน์ให้เห็นถึงอายุขัยระยะสั้น ทั้งสองฝ่ายต่างพร้อมทำสงครามที่จะเป็นการตัดสินว่าสายพันธุ์ใดจะเป็นผู้ครองโลก\" (Cr.nangdee.com)\n.\n.\n.\nหนังรีเมคภาคต่อที่ดำเนินเรื่องราวต่อจากภาคก่อนหน้า Rise of the Planet of the Apes (2011) โดยในภาคนี้จะเป็นเหตุการณ์ที่อยู่ในยุคล่มสลายของมวลมนุษย์ชาติ ดำเนินเรื่องโดยมีจุดเปลี่ยนคือการได้พบกันอีกครั้งของสองเผ่าพันธุ์ ที่แบกรับอดีตที่เคยขึ้นก่อนหน้า ผ่านความขัดแย้งทั้งภายในและนอกเผ่าพันธุ์จนก่อให้เกิดเป็นสงครามในที่สุด ในภาคนี้จะเน้นนำเสนอในแง่มุมของทัศนคติต่ออีกเผ่าพันธุ์เป็นหลัก รวมถึงมิตรภาพและความไว้เนื้อเชื่อใจกันระหว่างวานรและมนุษย์ โดยจะเน้นนำเสนอผ่านมุมมองและเรื่องราวชีวิตของวานร งานภาพและ CG ในภาคนี้งดงามและสมจริงมาก ค่อยข้างละเอียดและทรงพลังเช่นเดียวกับฉากสงคราม บทพูด และตัวละครวานรภายในเรื่อง\n.\n.\n.\nแม้ว่าประเด็นความขัดแย้งและบทหนังในภาคนี้จะดูอ่อนกว่าภาคก่อนหน้า แต่การลงรายละเอียดที่เน้นนำเสนอในมุมมองของวานร กลับทำให้เห็นพัฒนาการของตัวละครและเข้าถึงความรู้สึกนึกคิดของตัวละครแต่ละฝั่งมากยิ่งขึ้น งานนี้ขอชม Andy Serkis ผู้รับบทเป็นวานรซีซ่าร์ รวมถึงนักแสดงคนอื่นๆที่สามารถถ่ายทอดความรู้สึกได้อย่างลึกซึ้ง แม้บางฉากจะใช้แค่การสื่อผ่านแค่สีหน้าและแววตาก็ตาม ถึงแม้ในภาคนี้จะมีการเปลี่ยนผู้กำกับคนใหม่ แต่ก็ถือได้ว่าเป็นหนังภาคต่อที่ทรงพลัง สามารถรับช่วงต่อและพร้อมส่งทุกท่านเข้าสู่สงครามในภาคถัดไป The war has begun !\n.\nIMDb Score 11/07/14 from 3409 users : 8.8/10\n.\nMy Score : 9.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
