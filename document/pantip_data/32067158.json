{"movie_name": "Godzilla", "text": "\"รีวิวหนังใหม่ประจำสัปดาห์โดย MC GUGOG\" Godzilla : ก็อดซิลล่า (ไม่ Spoil)\n.\nWarner Bros. Pictures และ Legendary Pictures ภูมิใจเสนอมหากาพย์การกำเนิดของก๊อตซิลล่าญี่ปุ่นโดยถูกโตโฮปลุกคืนชีพขึ้นมาอีกครั้ง กับตำนานและการผจญภัยอันน่าตื่นเต้นของเหล่าสัตว์ประหลาดทั้งหลายที่จะมาต่อต้านสิ่งชั่วร้ายที่ถูกสร้างมาจากนักวิทยาศาสตร์ และกำลังจะคุกคามการดำรงอยู่ของมวลมนุษยชาติ. Gareth Edwards มานั่งแท่นกำกับให้กับภาพยนตร์เรื่องนี้ โดยมี Aaron Taylor-John, Ken Watanabe, Elizabeth Olsen, Juliette Binoche, Sally Hawkins, David Strathaim และ Bryan Cranston มาร่วมแสดงให้กับภาพยนตร์เรื่องนี้ (Cr. nangdee.com)\n.\n.\n.\nก๊อดซิลล่ารีบู๊ต เวอร์ชั่นล่าสุดนับจากเวอร์ชั่นปี 1998 โดยในเวอร์ชั่นนี้จะมีการปรับและเพิ่มลูกเล่นให้กับบทหนังรวมถึงตัวพี่ก๊อดเราอีกด้วย หนังเล่าเรื่องด้วยการถ่ายทอดเรื่องราวผ่านมุมมองของมนุษย์ที่ต้องเผชิญกับหายนะที่เกิดขึ้น โดยในช่วงต้นเรื่องจะเน้นเรื่องราวของตัวละครมนุษย์ ซึ่งการแสดงในส่วนนี้ถือว่าเยี่ยมมากๆสำหรับตัวละครหลักสองพ่อลูก ก่อนจะเล่าเรื่องของก๊อดซิลล่าผ่านภัยธรรมชาติและตัวละครเสริมที่จะแย่งซีนพี่ก๊อดเราอีกด้วย (ส่วนนี้คิดว่าคงไม่สปอยนะ 555+) ฉากความย่อยยับ การเปิดตัวสัตว์ประหลาด และยุทธวิธีในการรบในเรื่องเก็บรายละเอียดได้ดีมาก และที่ดีกว่านั้นคือเสียงคำรามของพี่ก๊อด ซึ่งในเวอร์ชั่นนี้กระหึ่มโครต ทำเอาผ้าม่านในโรงหนังกระพือกันเลยทีเดียว\n.\n.\n.\nกระนั้นแล้วรูปแบบการเล่าเรื่องของหนังดูจะแตกต่างจากเวอร์ชั่นก่อนๆและหนังสัตว์ประหลาดทั่วๆไป บวกเข้ากับการปรับเปลี่ยนคาแร็คเตอร์ใหม่ของก๊อดซิลล่าและการเพิ่มตัวละครเสริม ที่ได้รับการออกแบบมาเพื่อเวอร์ชั่นนี้โดยเฉพาะ อาจเพิ่มหรือลดความประทับใจสำหรับผู้ชมและแฟนก๊อดซิลล่าเอาได้ งานนี้คงต้องพิสูจน์ด้วยตัวคุณเองซะแล้วหล่ะครับ\n.\nคะแนน IMDb 18/05/14 from 32908 users : 7.7/10\n.\nคะแนนส่วนตัวโดยผมเอง\nเนื้อเรื่อง, Creative : 6.5/10\nการแสดง, Emotional : 8.5/10\nCG : 9.5/10\nTotal : 8.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
