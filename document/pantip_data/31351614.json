{"movie_name": "Frozen (2013)", "text": "มีไม่บ่อยจริงๆที่ดูหนังเสร็จแล้ว เรื่องนั้นทำให้สมองตื้อ นึกคำที่จะพิมพ์ไม่ออก (นี้ก็นั่งนิ่งๆหน้าคอมฯอยู่นานกว่าจะเริ่มพิมพ์) 1 ในนั้นเรื่องล่าสุดก็คือ Frozen การ์ตูนเรื่องล่าสุดของ Disney นี้แหละครับ\n\nเรื่องนี้ดูจบแล้ว ฟิน อิ่มเอม ประทับใจสุดๆไปเลย รู้สึกดีใจที่ ดิสนีย์ กลับมาทำแนวเดิมอย่างที่ตัวเองถนัดสุดๆอีกครั้ง ทั้งเรื่องมีเพลงแทรกตลอด และก็เพราะทุกเพลงซะด้วย โดยเฉพาะเพลง Let it go ที่ตัวละครเอลซ่าร้อง ซึ่ง Idina Menzel (คนพากย์เสียง) ร้องเองและก็โคตรเพราะ โคตรได้อารมณ์เลยอ่ะ เพลงนี้มาถูกจังหวะเวลาของหนังมาก ผมชอบเพลงนี้เวอร์ชั่นในหนังมากกว่า OST อีก\n\nนอกจากจะทำเพลงเพราะๆใส่เข้ามาเยอะตามฉบับดิสนีย์แล้ว ยังเป็นเรื่องราวของเจ้าหญิง เจ้าชายตามสไตล์เป๊ะเลย แต่ใส่ความเป็นพี่น้องเข้ามา ทำให้เรื่องมีมิติมากขึ้นกว่าเดิมอีก ซึ่งตัวละคร อันน่า (น้องสาว) ผมว่าเป็นตัวที่โคตรจะมีเสน่ห์เลยนะ มีสไตล์จาก ราพันเซล มาปนๆอยู่ด้วย แต่ติงต๊องน่ารักกว่า\n\nจริงๆ จากเนื้อเรื่องเนี้ย ผมว่าหนังมันจะออกดาร์คๆ หดหู่ๆ ก็ได้นะ แต่ดิสนีย์เลือกที่เล่าอย่างสนุกสนาน เฮฮา หัวเราะกันรวน แต่ก็ยังมีความซาบซึ้งและประทับใจ ในความหมายดีๆที่แทรกเอาไว้อย่างเนียนๆ ซึ่งความสนุกแบบฮาค้างก็ต้องยกความดีให้กับ เจ้ากวาง กับ โอลาฟ(ตุ๊กตาหิมะ) นี้แหละคับ ซึ่ง โอลาฟ นี้ผมว่า ทำเรื่องสั้นออกมาเดี่ยวๆได้เลยนะ คาแรคเตอร์นี้ ฮามาก น่ารักด้วย\n\nส่วนที่ชอบมากอีกอย่างที่อยากจะชมคือ ดีไซน์ฉากและสิ่งของต่างๆ ผมชอบมากเลย โดยเฉพาะพวกเกล็ดหิมะ ลวดลายต่างๆของน้ำแข็ง มันสวยมากกกกก เท่ด้วย\n\nไม่ขอพูดมากไปกว่านี้ละ แฟนดิสนีย์ไปดูได้โดยทันทีไม่ต้องรีรอครับ ผมรอหนังการ์ตูนแบบนี้ของดิสนีย์มานานมากแล้ว ฮือๆ ดีใจ อยากให้ทำแบบนี้อีก ต้องจัด Blu ray มาขึ้นหิ้งอีกเรื่องซะแล้ว ฮี่ฮี่ ไปดูกันเหอะครับ หนังสนุก เนื้อเรื่องดี เพลงเพราะ ภาพสวย ตลกเฮฮา ไม่ผิดหวังกันแน่นอนนะแจ๊ะ หนังดีครับเรื่องนี้ ^^\n\nปล. แนะนำให้ดูแบบ 3มิติ นะครับ คุ้มค่าๆ\n"}
