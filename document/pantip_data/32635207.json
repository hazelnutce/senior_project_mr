{"movie_name": "I spit on your grave", "text": "เลือกหยิบหนังที่ไม่ได้ฉายในโรง แต่ถูกส่งตรงลงแผ่นเลยอย่าง 'I Spit On Your Grave 2 เดนนรกต้องตาย 2' มาดูในวันหยุด ถึงจะระบุชัดว่าเป็นภาคสอง แต่ก็ไม่ได้มีตัวละครเกี่ยวโยงกับภาคแรก ที่เหมือนกันคือธีมหลักของเรื่องเท่านั้นที่จะเล่าถึงผู้หญิงคนหนึ่งซึ่งตามล้างแค้นชายโฉดที่ข่มขืนและทรมานเธอให้เหมือนตายทั้งเป็น ซึ่งภาคแรกก็จัดว่าโหดติดเรต 18+ เพราะมีฉากรุนแรงและฉากเปลือยเยอะอยู่ มาในภาคนี้ก็ไม่แพ้กัน อาจจะโหดและหวาดเสียวกว่าด้วยซ้ำ คอหนังแนวนี้ดูแล้วน่าจะชอบเลยแหละ\n\nโดยภาคสองจะเล่าถึงเคธี่ น้องนางจากบ้านนาที่เข้ามาอยู่นิวยอร์กเพราะใฝ่ฝันอยากเป็นนางแบบ แต่ฝันร้ายกลับมาเยือนเมื่อเธอถูกคนกลุ่มหนึ่งขมขื่นและจับตัวไปขังพร้อมทั้งทรมาน ก่อนจะจัดการฝังให้ตายทั้งเป็น ใครจะคิดว่าจะมีทางรอดล่ะ แต่ในหนังก็สามารถหาทางรอดให้ได้แฮะ การล้างแค้นจึงเกิดขึ้นตามมาในแบบฉบับที่โหดสะใจไปจนถึงขั้นบีบไข่แตกกันเลยทีเดียว\n\nสำหรับการเดินเรื่องนั้นตามรอยภาคหนึ่งมาเลย น่าติดตามดี ส่วนชนวนแค้นก็ดูสมเหตุสมผลดีนะ แต่สำหรับใครที่ไม่ชอบอะไรหดหู่ๆ แนะนำว่าอย่าดู โดยเฉพาะซีนที่นางเอกโดนทรมาน นางทำให้เชื่อได้เลยว่ากำลังเจ็บปวดจริง และพอตอนเอาคืน ก็ดูคลั่งแค้นจริง แม้ฟอร์มหนังจะดูเหมือนหนังแผ่น ตัดต่อแอบเชยนิดนึง แต่ก็ถือว่าสนุกกว่าที่คิดมาก มากจนตัดประเด็นความเว่อร์และไม่สมเหตุสมผลในตอนหลังๆ ไปได้เลย ถ้าหนังทำให้เรารู้สึกสะใจตามนางเอกขนาดนี้ ก็ถือว่าสอบผ่านนะ (7/10)\n\n\n\nฝากเพจเกี่ยวกับเรื่องบันเทิง ตปท. และรีวิวหน้งด้วยจ้า ขอบคุณจ้า >>> https://www.facebook.com/kimkanamagazine\n"}
