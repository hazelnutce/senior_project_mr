{"movie_name": "The Voices", "text": "[Mini-Review] หนังเข้าใหม่ประจำสัปดาห์ : The Voices แผนจี๊ดๆ คิดได้ไง (ไม่สปอยล์)\n.\n“หนังบอกเล่าความโหดเหี้ยมของฆาตกรได้อย่างน่ารักฟรุ้งฟริ้ง การใช้สัญลักษณ์ในการสื่อความหมายมีความหนักแน่นไม่แพ้เนื้อหาและความสยองขวัญเลยทีเดียว”\n.\nThe Voices เป็นเรื่องราวของชายหนุ่มสุดหล่อ เจอร์รี่ (ไรอัน เรย์โนลด์) พนักงานโรงงานผลิตอ่างอาบน้ำที่มีอาการป่วยทางจิต จนจิตแพทย์ต้องแนะนำให้สานสัมพันธ์กับ ฟิโอน่า (เจมม่า แอนเทอร์ตัน) เพื่อนร่วมงานสาว แต่เรื่องราวกลับเลวร้ายลงเพราะในคืนเดทสุดหวานแหวว เขากลับตัดสินใจฆ่าเธอเสียดื้อๆ จากการแนะนำของแมวปีศาจและสุนัขขีโม้ใจเมตตาที่พยายามกล่อมเขาให้กลับใจ จนนำไปสู่สถานการณ์ระทึกขวัญ อาชญากรรมที้เขาต้องเลือกว่าจะมุ่งมั่นให้ตัวเองกลับมาปกติ หรือจะปล่อยตัวปล่อยใจไปกับเส้นทางอันสุดชั่วร้ายอย่างที่ไม่เคยคาดคิดมาก่อน ! (Cr.majorcineplex.com)\n.\nภาพยนตร์แนวทริลเลอร์ผสมคอมมาดี้ ที่มีเนื้อหาสยองขวัญแต่สามารถนำเสนอได้อ่อนโยนสดใสเสียเหลือเกิน หนังได้ Ryan Reynolds มารับบทผู้ถ่ายทอดเรื่องราวสุดสยองภายในเรื่อง ซึ่งบทบาทการแสดงของเขาสามารถนำผู้ชมดำดิ่งสู่สภาพจิตใจของฆาตกรได้โดยง่าย อีกทั้งยังเปิดเผยมุมมองของผู้ป่วยทางจิตได้อย่างลึกซึ้งและชวนหดหู่เป็นที่สุด ทว่าหนังกลับบอกเล่าเรื่องราวเหล่านี้ได้อย่างน่าทึ่ง การนำสัญลักษณ์มาใช้สื่อในการตีความเนื้อหากลับช่วยเพิ่มความสดใสและลดทอนความหนักอึ้งของตัวละครรวมถึงผู้ชมได้อย่างดี ซึ่งต้องยอมรับว่าทั้งบทบาทการแสดงของนักแสดงและฝีมือการกำกับของ Marjane Satrapi สามารถนำเสนอความโหดร้ายเหล่านี้ได้อย่างมีชั้นเชิงและยอดเยี่ยมมากๆ\n.\nMy Score : 7.5/10\n\n"}
