{"movie_name": "The Wolf of Wall Street (2013)", "text": "มันถูกสร้างจากเรื่องราวของ Jordan Belfort โบรกเกอร์หุ้นที่กลายเป็นส่วนหนึ่งของประวัติศาสตร์ของวอลสตรีท Martin Scorsese เจ้าของผลงานการกำกับภาพยนตร์เรื่องนี้ เขาเคยร่วมงานกับพระเอก Leonardo DiCaprio มาแล้วหลายเรื่อง และนี่ก็คือผลงานร่วมกันของทั้งสองคนเรื่องที่ห้า\n\n“The Wolf of Wall Street คนจะรวย ช่วยไม่ได้”\n\n\nหนังอัตชีวประวัติที่ร่ายยาวราว 3 ชั่วโมงเรื่องนี้ ดูยังไงก็ไม่เหมือนหนังที่คนแก่กำกับสักเท่าไหร่ หนังบอกเล่าเรื่องราวตั้งแต่เริ่มแรกที่ผู้ชายคนนี้ได้เริ่มรู้จักกับ “หุ้น” ได้ใช้พรสวรรค์ในการชักแม่น้ำทั้งห้าในการโน้มน้าวผู้คนจนติดกับ สามารถดึงผู้คนทั้งรวยน้อยและรวยมากมาเป็นลูกค้าของเราได้สำเร็จอย่างมากมาย ชีวิตผ่านร้อนผ่านหนาวมาในตลาดหุ้นมานานราว 7 ปี มีขึ้นมีลงอยู่หลายรอบ\n\nแวดล้อมไปด้วยอบายมุขทั้ง เสพยาสาระพัดชนิด เล่นเซ็กซ์กับสาวไม่ซ้ำหน้า พ่นคำผรุสวาทเต็มจอ\n\n- หนังตัดต่ออย่างหลากหลาย แม้ว่าจะยาว 3 ชั่วโมง แต่ก็เป็น 3 ชั่วโมงที่ตื่นตามากๆ\n- อาจจะดูขัดแย้งกับข้างบน หนังค่อนข้างยาว จึงทำให้รู้สึกในช่วงท้ายๆ ของหนังว่า มันยังมีต่ออีกเหรอเนี่ย!\n- ฉากอบายมุขเพียบ ทั้งเล่นยากันเห็นๆ หญิงสาวล่อนจ้อนเล่นเซ็กซ์กันจะๆ สมควรแล้วที่ได้เรท ฉ20- ในไทย เด็กห้ามไปซื้อตั๋วดู\n[EDIT] หนังได้เรท น18+ ไปอย่างหน้าตาเฉย ยังไงๆ ผู้ใหญ่ที่จะพาลูกไปดูก็ช่วยคิดๆ หน่อยนะค้าบบ 55555\n\nหนังแซ่บเรื่องนี้ มีดีตรงการแสดงที่จัดเต็มมากๆ ทั้งดิคาปริโอ และโจน่าห์ ฮิลล์ พร้อมทั้งยังบอกความเป็นจริงของมนุษย์เราไม่ได้ว่าจะเก่งหรือโกงแค่ไหนก็ตาม เข้าฉายจริง 30 มกรานี้ Sneak Preview 23-29 ครับผม!\n\nอ่านเพิ่มเติมได้ที่ http://bit.ly/1aoJx0P\n\nแก้ไขข้อความเมื่อ 27 มกราคม 2557 เวลา 13:07 น."}
