{"movie_name": "TED 2 หมีไม่แอ๊บ แสบได้อีก 2", "text": "ผ่านไปเพียง 3 ปี หนังเรื่องนี้ก็มีภาคต่อ ‘Ted 2 หมีไม่แอ๊บ แสบได้อีก 2′ ออกมาให้ผู้คนที่ชื่นชอบกับความเกรียนของมันให้ได้ฮากันอีกครั้ง\n\nด้วยทีมงานที่แทบจะเป็นทีมเดิม นักแสดงแตกต่างออกไปบ้างเมื่อภาคนี้ไม่มี Mila Kunis แต่ได้ Amanda Seyfried มาทดแทน และเจ้าหมีเท็ดยังคงเป็น Seth MacFarlane คนเดิม ที่พ่วงทั้งหน้าที่คนเขียนบทและคนกำกับหนังเข้ามาด้วย\n\n\nเมื่อหมีที่ซี้กับคนอย่าง จอห์น เบ็นเน็ตต์ (Mark Wahlberg) กำลังได้เวลามีชีวิตคู่ของตัวเอง เขาจึงแต่งงานกันในโบสถ์ต่อหน้าพระเจ้า แต่ใช่ว่าเป็นหมีแล้วชีวิตคู่จะราบรื่นต่างจากมนุษย์ทั่วไป ความระหองระแหงกันของคู่ชีวิตต่างสายพันธุ์ดำเนินมาถึงจุดที่ต้องมีโซ่ทองคล้องใจเพื่อให้ชีวิตครอบครัวยังคงไปได้ต่อ มันจึงดำเนินไปถึงการหาน้ำเชื้อมาผสม ไปๆ มาๆ กฏหมายไม่ได้รับว่าเขาเป็นมนุษย์ จนต้องพึ่งทนายซึ่งนั่นทำให้จอนนี่ได้ไปเจอนางเอก Amanda Seyfried ในที่สุด\n\nแล้วเรื่องราวก็ไปเรื่อยๆ สอดแทรกด้วยมุกจิกกัดหนังมากมาย จิกกัดแม้กระทั่งวงการทีวี ฮากัน...แตก...แตนจนไม่รู้จะยังไง ซับไตเติลไทยเป็นด้านที่ต้องชื่นชมเพราะว่าเขาปรับบริบทให้เข้ากับคนไทย จนคนฟังซาวด์แทร็กไม่ออกก็ขำกลิ้งไปกับมุขได้\n\nป.ล. เตือนพ่อแม่ที่มีลูกน้อย ควรรู้ว่านี่เป็นหนังหมีที่มีเนื้อหาผู้ใหญ่มากๆ หมีทั้งพี้ยา พูดจาหยาบ และอะไรต่อมิอะไรอีกมากมาย จึงไม่ควรพาลูกไปดูอย่างยิ่งจ้าา\n\nTed 2 | http://bit.ly/1DwMsgX\n"}
