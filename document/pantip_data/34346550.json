{"movie_name": "รีวิวหนังสือ The Last Witch Hunter", "text": "ให้ 7/10 หนัง Action-Fantasy เรื่องราวของนักล่าแม่มดคนสุดท้ายที่มีชีวิตอมตะมากว่า 800 ปี ผดุงความยุติธรรมให้แม่มดอยู่ร่วมมนุษย์ได้อย่างปกติสุข แต่วันหนึ่งความสงบสุขก็เกิดหยุดลง เขาจึงต้องทำทุกวิถีทางเพื่อปกป้องเหล่ามวลมนุษย์อีกครั้ง\n\nโดยรวมแล้วถือว่าหนังมันส์พอสมควร เหมาะแก่การดูเพื่อความบันเทิงเริงใจ ไม่ต้องคิดมาก แม้เนื้อเรื่องและจังหวะจะเดินตามขนบหนังแอคชั่นที่มีแม่มดปีศาจจะเป็นแบบเดิมๆก็ตาม CG ใช้ได้ ไม่ขัดตาและไม่ขัดใจ แต่มีการนำเสนอในช่วงระลึกชาติเยอะไปหน่อย และที่แน่ๆคือ Vin Diesel ไม่เหมาะที่จะมีผมอยู่บนหัวเอามากๆ เพราะตอนที่ไม่มีคืออย่างเท่\n\nตั้งแต่ต้นเรื่องมาจนถึงตอนที่ยังไม่เจอนางเอก หนังจัดอยู่ในระดับที่สนุกเลย แต่เมื่อเจอนางเอกแล้วทำให้หนังดรอปลงอย่างมาก เพราะดันมีเส้นรักเข้ามาพัวพัน ซึ่งดูแล้วทั้งคู่ไม่ค่อยเหมาะสมที่จะเล่นในบทคู่รักกันสักเท่าไหร่ จังหวะเวลาก็ไม่ลงตัวกับเส้นเรื่อง จึงทำให้เส้นรักดูขัดๆเขินๆ ซึ่งถ้าเขียนบทไม่ให้รักกัน หนังน่าจะออกมาดีกว่านี้ รวมไปถึงหนังมีการออกแบบการหักมุมออกมาได้น่าเกลียดมาก เหมือนเขียนเรื่องจบไม่ลงตัวหรือไม่รู้จะให้จบอย่างไร จึงให้จบแบบนี้ละกัน ซึ่งถ้าหากมองข้าม 2 จุดนี้ไป มันคือก็หนังที่สนุกเรื่องหนึ่งค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิด ประสบการณ์ สิ่งที่เจอหรือรู้สึกในช่วงที่ดูหนังเรื่องนั้นๆต่างกัน เมื่อคุณไปดูแล้วคุณอาจจะชอบหรือไม่ชอบก็ได้ ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
