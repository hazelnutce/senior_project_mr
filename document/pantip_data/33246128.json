{"movie_name": "The Counselor (2013)", "text": "The counselor (2013)\n\nThe Counselor คือ ผลงานของ Ridley Scott ที่มาพร้อมด้วยเหล่าดาราดังมากมาย ไม่ว่าจะเป็น Michael Fassbender, Penelope Cruz, Cameron Diaz, Javier Bardem และ Brad Pitt กับเรื่องราวที่ไม่ค่อยดึงดูดและน่าสนใจนัก แต่ด้วยองค์ประกอบต่างๆที่หนังมีอยู่ก็อดที่จะคาดหวังไม่ได้ว่า อาจจะมีเซอร์ไพรส์ก็เป็นได้\n\nเซอร์ไพรส์มากเลย\n\nในตอนแรกรู้สึกได้ว่า หนังมีท่าทีที่ดูตระเตรียมมาเป็นอย่างดี ค่อยๆปูเรื่องราว และบอกเล่าตัวละครที่เกี่ยวข้อง จากนั้นเรื่องราวก็ทำท่าว่าจะเข้มข้นขึ้น ... เข้นข้นขึ้นประสาอะไรกัน ยิ่งดูยิ่งรู้สึกเบื่อ อยากจะเลิกดูเสียให้รู้แล้วรู้รอด บทพูดเหมือนจะมีดี มีนัยยะ แต่ไม่ใช่ กลับทำให้น่ารำคาญมากขึ้นไปอีก ยิ่งฟังตัวละครพูดด้วยถ้อยคำที่เยิ่นเย้อและเวิ่นเว้อมากเท่าไร ยิ่งทำให้รู้สึกถึงความพยายามที่ให้ผลลัพธ์ตรงกันข้าม ส่วนเหล่าดารานักแสดงดังที่ขนมาลงหนังเรื่องนี้ก็กลายเป็นเสียของกันไปเสียหมด อย่างนี้เรียกว่า ตายหมู่\n\nอันที่จริงหนังเรื่องนี้ไม่ได้จัดว่า ห่วย แต่น่าเสียดายที่ไม่สามารถใช้ประโยชน์จากองค์ประกอบที่มีอยู่ได้อย่างเต็มที่ และ แม้จะรู้สึกได้ถึงความพยายามตั้งใจให้หนังออกมาสนุก แต่ดูเหมือนจะมาไม่ถูกทาง ท้ายที่สุดแล้ว หนังเรื่องนี้จึงให้ผลลัพธ์ที่จัดว่าธรรมดามากถึงมากที่สุดไปโดยปริยาย\n\nขบเคี้ยวหนัง\n\n#TheCounselor #RidleyScott\n\nแก้ไขข้อความเมื่อ 16 กุมภาพันธ์ 2558 เวลา 11:53 น."}
