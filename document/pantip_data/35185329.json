{"movie_name": "X-MEN: APOCALYPSE", "text": "X-Men: Apocalypse (ไม่สปอยเนื้อหาสำคัญ)\n.\nภาคต่อของเรื่องราวเหล่ามนุษย์กลายพันธุ์ ที่ในภาคนี้เพิ่งดีกรีความเข้มข้นของเนื้อหาและบอกเล่าถึงการฟื้นคืนชีพของ อะโพคาลิปส์ มนุษย์กลายพันธุ์คนแรกและมีพลังอำนาจมากที่สุด ซึ่งการที่เขาสามารถสะสมพลังพิเศษของมนุษย์กลายพันธุ์คนอื่นๆไว้ ทำให้เขากลับเป็นอมตะและยืนยงคงกระพัน กำกับภาพยนตร์โดยผู้กำกับยอดฝีมือคนเดิม Bryan Singer\n.\nX-Men: Apocalypse เป็นภาพยนตร์ภาคต่อที่ดำเนินเรื่องราวต่อจาก X-Men: First Class (2011) และมีความเชื่อมโยงกับ X-Men: Days of Future Past (2014) อยู่ในตัว โดยหากจะเทียบเป็นไทมไลน์จะเป็นเรื่องราวที่ต่อเนื่องจาก X-Men: First Class แต่ตัดขาดจากเรื่องราวเหตุการณ์ของ X-Men (2000) เนื้อหาในภาคนี้บอกเล่าถึงเรื่องราวของตัวละครตั้งต้นหลายๆตัวที่เผยไว้ในภาคก่อนหน้า และดำเนินเนื้อหาด้วยการฟื้นคืนชีพของ อะโพคาลิปส์ มนุษย์กลายพันธุ์คนแรกที่มีพลังอำนาจสูงที่สุด และหมายจะชำระล้างเพื่อสร้างโลกใบใหม่ หนังสามารถใช้วัตถุดิบตั้งต้นชั้นยอดจากภาคก่อนหน้ามาสร้างเรื่องราว ขมวดและเปิดเผยปมปัญหา และออกแบบทิศทางให้กับภาคถัดไปได้อย่างยอดเยี่ยม ซึ่งเราจะได้เห็นถึงพัฒนาการและมิติของตัวละครแต่ละตัวได้อย่างชัดแจ้งขึ้นเมื่อเทียบกับภาคก่อน ส่วนด้านงานภาพและฉากแอคชั่นก็ยังคงมาตรฐานความตระการตาไว้ได้อย่างยอดเยี่ยม นอกจากนี้เรายังจะได้เห็นเรื่องราวและบทบาทของตัวละครใหม่ๆ รวมถึงเซอร์ไพรส์จากตัวละครบางตัวอีกด้วย สำหรับแฟนหนังหน้าใหม่หรือผู้ที่ต้องการปูพื้นตัวละครและเรื่องราว เพื่อเพิ่มอรรถรสในการรับชมในภาคนี้ แนะนำให้รับชมล่วงหน้ามาก่อน 2 ภาค คือ X-Men: First Class (2011) และ X-Men: Days of Future Past (2014) ก็เพียงพอแล้วครับ\nปล. หนังจบอย่าเพิ่งรีบลุก มี End Credit รออยู่ตัวนึงนะจ๊ะ\n.\nMy Score : 8.0/10\n\n"}
