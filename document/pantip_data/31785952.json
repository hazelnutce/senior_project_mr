{"movie_name": "Non-Stop : เที่ยวบินระทึก ยึดเหนือฟ้า", "text": "รีวิวหนังใหม่ประจำสัปดาห์โดย MC GUGOG (ไม่ Spoil)\n\nNon-Stop : เที่ยวบินระทึก ยึดเหนือฟ้า\n\nหนังเล่าถึงเหตุการณ์การก่อการร้ายบนเครื่องบินพาณิชย์ลำหนึ่ง ที่ผู้ก่อการร้ายบนเครื่องบินขู่ฆ่าผู้โดยสารทีละคนทุก 20 นาทีหากไม่มีการโอนเงิน 150 ล้านดอลล่าร์เข้าบัญชีของมัน ตำรวจอากาศ(air marshall) ผู้หนึ่งนามว่า บิลล์ จึงต้องออกโรงสืบสวนให้ได้ว่าใครกันแน่ที่อยู่เบื้องหลังเหตุการณ์นี้ พร้อมกับปกป้องทุกคนบนเครื่องให้ปลอดภัย\n\nผู้ก่อการร้ายคือใครกันแน่ !? สเน่ห์ของหนังเรื่องนี้คือการที่คาดเดาได้ยากในการจับตัวผู้ต้องสงสัย ลูกเรือภายในเครื่องทุกคนต่างมีพิรุธกันหมด ตัวหนังมอบความกดดันภายใต้พื้นที่และเวลาที่จำกัดได้อย่างดีเยี่ยม เรียกได้ว่าถูกคอคอหนังแนวสืบสวนสอบสวน จิตวิทยา และแอคชั่นแน่นอน แม้จะเป็นสูตรสำเร็จของหนังแนวนี้ แต่ก็มีไม่กี่เรื่องนักที่สามารถทำให้ผู้ชมเข้าถึงและตึงเครียดร่วมไปกับสถานการณ์และตัวละครหลัก งานนี้ต้องของชมป๋า Liam Neeson ที่เอาบทได้อยู่หมัด อาจเป็นเพราะแนวถนัดของป๋าแกก็เป็นได้ อิอิ ฉากการตอบโต้เมจเสจภายในเรื่องทำออกมาได้เก๋มาก และตบท้ายด้วยแอคชั่นด้วยการตัดภาพและชวนลุ้นระทึกพอตัว\n\nอย่างไรก็ตามประเด็นเรื่องความน่าเชื่อถือของเหตุการณ์ที่เกิดในเรื่อง บางจุดอาจขัดหูขัดตาอยู่บ้าง แต่กระนั้นแล้วก็ยังมีความสมเหตุสมผลอยู่เพราะบางเหตุการณ์ก็เป็นไปได้มากกว่าข้อมูลที่ตัวหนังมอบให้ กระแสของหนังเรื่องนี้ค่อนข้างดีพอสมควร อาจเป็นเพราะแฟนๆป๋ารีม และเหตุการณ์วิกฤติสายการบินที่กำลังเกิดขึ้น ณ เวลานี้ด้วย สุดท้ายก็ขอให้ผู้โดยสารของสายการบิน MH370 ทุกคนปลอดภัยด้วยครับ\n\n‪#PrayForMH370‬\n\nคะแนน IMDb 16/03/14 : 7.4/10\n\nคะแนนส่วนตัวโดยผมเอง\nเนื้อเรื่อง, Creative : 7.0/10\nการแสดง, Emotional : 9.0/10\nCG : -\nTotal : 8.0/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\n\nขอบคุณสำหรับการติดตามครับผม\n"}
