{"movie_name": "Ender's Game", "text": "สารภาพเลยว่าไปดูเรื่องนี้เพราะ แฮริสัน ฟอร์ด และแอบติดใจการแสดงของพระเอกคนนี้ ที่เคยเล่นไว้ซะดีมากในเรื่อง Hugo แต่ถ้าไม่มี ลุงฟอร์ด ผมก็อาจไม่ดูเรื่องนี้ในโรงหนังด้วยซ้ำไป\n\nหนังสนุกกว่าที่คิดไว้เยอะมากๆ เนื้อเรื่องที่ปูมาตั้งแต่ต้น ทำให้รู้สึกว่ามันก็ สมเหตุสมผลดีนะ การดำเนินเรื่องก็ไม่อืดอาดเท่าไร ตอนพูดคุยก็มีบทสนทนาที่ดี มีความหมายแฝงเยอะ พอถึงตอนต้องแอ๊คชั่น ก็ลุ้นสนุกมันได้ใจเลยแหละ โดยเฉพาะฉากการ บังคับบัญชาของพระเอก ที่โคตรรรรจะเท่ เทคนิค CG สวยๆล้ำๆ ยิ่งส่งเสริมให้พระเอกดูดีขึ้นไปอีก\n\nการเล่าเรื่องถึงแม้จะเป็นเส้นตรง แต่ก็เก็บเอารายละเอียดตามทางนำกลับมาใช้ใหม่ได้อย่างลงตัว ดูเพลินจนจบ แบบยากที่จะเดาตอนจบได้เหมือนกันนะ โดนสปอยนี้มีโกรธกันจนลูกบวชได้เลยแหละครับ ขอเตือนมากๆว่า ให้ระวังสปอยเรื่องนี้ให้จงหนัก\n\nAsa Butterfield ฝากฝีมือการแสดงแบบประทับใจผมไว้ในเรื่อง Hugo และเช่นกันที่เรื่องนี้ก็แสดงได้ดี แบบ \"เอาอยู่\" แสดงสู้กับ ลุงฟอร์ดได้สมน้ำสมเนื้อเลยแหละ\n\nสิ่งที่ชอบอีกอย่างคือ ในฉากแอ๊คชั่น จะมีเพลงประกอบที่โคตรบิ๊วเลย มันช่วยส่งให้ฉากแอ๊คชั่นดูดีขึ้นมว้ากกกก บางฉากนี้รู้สึกฮึกเหิมใช้ได้เลย\n\nจริงๆ ก็มีสิ่งที่ไม่ชอบอยู่เหมือนกัน แต่เกรงว่า พิมพ์ไปจะสปอยซะเปล่าๆ ซึ่งก็น่าเสียดายสำหรับผมนะ มันขาดไปอีกนิ๊ดดดดดจริงๆ เกือบ เพอร์เฟค แล้วเชียว\n\nสรุปโดยรวมนะครับ เป็นหนังไซไฟแอ๊คชั่น ที่เล่าเรื่องได้สนุก มีหลากหลายอารมณ์ แอ๊คชันล้ำสมัย มุมมองการบังคับบัญชาที่โคตรเท่ ยิ่งใหญ่อลังฯ เพลงประกอบมันส์ เนือ้เรื่องดี แสดงดี อ๊ากกก นี่มันหนัง \"สนุกมาก\" แบบไม่ค่อยได้เสพมานาน ฮ่าๆ\n\n\"แต่\" เนื้อเรื่องอาจทำให้บางคน รับไม่ได้ และไม่สนุกไปกับหนังเรื่องนี้ได้เช่นกันนะครับ บางทีอาจจะต้องเปลี่ยนจากชื่อ Ender's Game เป็น Ender's Movie เลยแหละ ฮ่าๆๆ\n\n****ย้ำอีกครั้ง ห้ามมมมม โดน สปอย เด็ดขาด นะคร้าบบบบ ****\n\nแก้ไขข้อความเมื่อ 31 ตุลาคม 2556 เวลา 23:46 น."}
