{"movie_name": "Boychoir จังหวะนี้ ใจสั่งมา", "text": "มื่อต้นปี เราได้รู้จักกับ ‘Whiplash’ หนังที่มีดนตรีเป็นแกนหลักที่สร้างพลังใจได้อย่างประหลาด มาเดือนเมษานี้ เราก็ได้พบกับ ‘Boychoir จังหวะนี้ ใจสั่งมา’ หนังที่มีเนื้อหาเกี่ยวข้องกับดนตรีอีกนั่นแหละแต่ในมุมที่แตกต่างออกไป ไม่ใช่การมุ่งมั่นในการเป็นมือกลอง หากแต่การเอาชนะอุปสรรคต่างๆ เพื่อก้าวข้ามขั้นสู่การเป็นนักร้องประสานเสียงของคณะ National Boychoir\n\nหนังเรื่องสร้างขึ้นจากเรื่องจริงของวงดนตรีประสานเสียงระดับโลก เรื่องราวของสเต็ท เด็กน้อยที่มีชีวิตน่าอาภัพ มีแม่ที่ทำตัวไม่ค่อยดีแถมยังมาด่วนตายจากไป แม้จะมีพ่อที่ไม่เคยเลี้ยงดูและแต่งงานมีลูกไปแล้ว แต่เขาก็ได้รับการส่งเสียให้เข้าเรียนในโรงเรียนสอนการร้องประสานเสียงจนได้ ด้วยสาเหตุที่ว่าเขามีพรสวรรค์อยู่เต็มเปี่ยม จะมีปัญหาอยู่หน่อยก็ตรงที่เขาไม่เคยร่ำเรียนด้านดนตรีมาก่อนเลย แถมยังติดนิสัยเกรียนๆ จนใครก็เอือมนี่แหละ\n\n\nหนังอย่าง ‘Boychoir’ หรือบอยไควร์ เรื่องนี้ อาจดูเหมือนเรื่องราวของความสัมพันธ์ระหว่างครูกับศิษย์อย่างในหนัง ‘Whiplash’ หากแต่แตกต่างออกไปตรงที่ว่านี่เป็นจริงที่พูดถึงเด็กน้อยพรสวรรค์สูงด้านการร้องเสียงประสาน ที่ความสามารถในการเจียระไนของครูคนหนึ่งผู้ผลักดันแบบสุดกำลังไม่มีอ่อนข้อ พร้อมๆ กับให้ความไว้เนื้อเชื่อใจอย่างที่สุด\n\n‘Boychoir’ น่าจะเหมาะกับคนที่ชอบดูหนังเพลง หรือหนังที่มีดนตรีเป็นแกนนำในการเดินเรื่อง ดูแล้วอิ่มน้ำตาซึม แม้เรื่องราวอาจเดินไปตามสูตรก็ตาม\n\nBoychoir จังหวะนี้ ใจสั่งมา | http://bit.ly/1cw21yD\n"}
