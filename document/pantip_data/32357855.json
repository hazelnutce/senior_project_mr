{"movie_name": "ความลับนางมารร้าย 2557", "text": "หนังเรื่องนี้ได้ มิน – พีชญา วัฒนามนตรี ที่หันมารับบทเป็นนาง(มาร)ร้าย ที่ใช้ทั้งความสวยและความแอ๊บหลอกผู้ชายได้อยู่หมัด ด้วยลูกเล่นที่แพรวพราวไม่ว่าชายคนไหนที่เธอต้องตา เป็นต้องติดกับ ไม่เว้นแม้แต่พระเอกของเรา อาเล็ก-ธีรเดช เมธาวรายุทธ ชายหนุ่มผู้เข้ามาให้หัวใจของนางมารร้ายต้องหวั่นไหว ปกติ เธอจะรักๆ เลิกๆ ไม่เก็บมาเป็นภาระพันผูกหัวใจ แต่ครั้งมันไม่เหมือนทุกครั้งเสียแล้ว\n\n\nด้วยการแสดงและหน้าตาของน้องมิน ความหล่อเหลาของอาเล็ก มุกตลกที่จัดหนักจัดเต็ม (แกมทะลึ่งเป็นบางที) ทำให้ “ความลับนางมารร้าย” สร้างเสียงหัวเราะร่าได้ตลอดทั้งเรื่อง ซึ่งก็ไม่ได้มีเฉพาะน้องมินที่น่ารักน่ามอง จนทำให้ต้องยิ้มตามบ้าง หรือหัวเราะตามบ้าง แต่ยังมีสาวๆ อีก 6 คนที่มาร่วมสร้างสีสันให้กับภาพยนตร์เรื่องนี้ได้แซ่บไปถึงทรวง\n\nกลายเป็นหนังที่ดูแล้วอารมณ์ดีสุดๆ ยาวไปจนถึงช่วง End Credit โน่นเลยเชียว\n\nรีวิว .ความลับนางมารร้าย. | http://bit.ly/WAik5K\n"}
