{"movie_name": "Birdman or (The Unexpected Virtue of Ignorance)", "text": "ก่อนหน้านี้ ไม่คิดว่าหนังเรื่องนี้จะสุดยอดขนาดไหน แต่หลังจากดูไปแล้ว ยอมรับเลยว่า หนังเรื่องอื่นที่ว่าเจ๋งแล้ว เจอ Birdman เล่นท่ายากเข้าไป หงายเก๋งกันเป็นแถบเลย\n\nถ้าจะให้เล่าสั้นๆ “มายาดาว” เป็นเรื่องของการดิ้นรนของอดีตดาราดังที่อยากกลับมาถูกจดจำอีกครั้งในหนทางบรอดเวย์ เรื่องราวของ ริกเกน ทอมสัน (Michael Keaton) ชายผู้เข้าสู่ความสูงวัยที่เคยผ่านบทโดดเด่นในหนังซูเปอร์ฮีโร่ แต่เขากลับไม่สานต่อทางเดิม จนชีวิตตกต่ำแต่จมไม่ลงคิดอาจหาญขึ้นสู่พื้นที่จุดสนใจของผู้คนอีกครั้ง ด้วยการทุ่มเททุกอย่างที่มีเพื่อสร้างละครบรอดเวย์ที่ตัวเองทั้งดัดแปลงบท กำกับ และแสดงเอง\n\n\nผู้กำกับอย่าง Alejandro G. Iñárritu เลือกที่จะใช้การถ่ายทำในแบบ long shot ตลอดทั้งเรื่อง หากแต่ไม่ได้ถ่ายทำยาวตั้งแต่ต้นยันจบ แต่ก็ใช้ไปเพียง 16 คัทเท่านั้นในหนังความยาวเกือบ 2 ชั่วโมง ถ่ายทำกันเพียง 2 เดือน (รวมการซ้อม) และตัดต่ออีกเพียง 2 สัปดาห์ นับเป็นเวลาสั้นมากสำหรับการสร้างหนังสักเรื่องหนึ่ง ก็ต้องนับถือในความกล้าและการจัดการที่ดีเยี่ยม อีกทั้งความพร้อมและความสามารถด้านการแสดงของเหล่านักแสดงทุกคนเช่นกัน\n\n--------------------\n\nโดยรวม Birdman เป็นหนังอเมริกันจิกกัดวงการบันเทิงได้แสบสันต์ ผลงานการกำกับของ Iñárritu ที่ดึงเอา Michael Keaton, Edward Norton และ Emma Stone มาเจอกัน ด้วยลีลาเทพลองเทคที่ต้องถูกจดจำไปอีกนาน\n\nBirdman มายาดาว | http://bit.ly/1Ld3TX0\n"}
