{"movie_name": "Beauty and the Beast", "text": "ออกตัวไว้ก่อนว่าไม่เคยดู Beauty and the Beast เวอร์ชั่น 1991 ดังนั้นนี่เป็นครั้งแรกและจะขอพูดถึงเวอร์ชั่น 2017 เท่านั้นครับ\n\n\n\nBeauty and the Beast ว่าด้วยเรื่องราวของเจ้าชาย (Dan Stevens) ที่ถูกสาปเพราะปฏิเสธที่จะช่วยเหลือหญิงชราที่เข้ามาขอหลบฝนในวัง เพียงเพราะหญิงชรามีหน้าตาอัปลักษณ์\n\nแต่แท้จริงแล้วหญิงชราผู้นี้คือนางฟ้าที่เข้ามาลองใจเจ้าชาย นางฟ้าจึงสาปให้เจ้าชายกลายเป็นอสูร (The Beast) ส่วนบริวารทั้งหลายก็เปลี่ยนไปเป็นสิ่งของเครื่องใช้\n\n\n\nโดยนางฟ้าตั้งเงื่อนไขว่า หากวันใดมีหญิงสาวที่มองข้ามความอัปลักษณ์แล้วรัก The Beast อย่างแท้จริง The Beast และบริวารก็จะกลับเป็นคนอีกครั้ง\n\nแต่นั่นต้องก่อนที่กลีบกุหลาบกลีบสุดท้ายจะร่วงโรย\n\n\n\nหลายปีหลังจากนั้น Belle (Emma Watson) สาวน้อยในหมู่บ้านใกล้เคียง ได้เสนอตัวเองแลกเปลี่ยนกับ Maurice (Kevin Kline) พ่อของเธอที่ถูก The Beast ขังไว้เนื่องจาก พ่อของเธอพยายามที่จะขโมยกุหลาบในสวนของ The Beast ไปให้ Belle\n\n\nแก้ไขข้อความเมื่อ 20 มีนาคม 2560 เวลา 23:50 น."}
