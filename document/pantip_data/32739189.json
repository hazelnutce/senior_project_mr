{"movie_name": "โอชิน (2013)", "text": "Oshin (2013)\nสงครามชีวิตวัยเด็ก\n\nโอชิน คือ ตัวละครหลักของเรื่องราวที่ได้แรงบันดาลใจมาจากชีวิตจริงของ Shin Tanokura ผู้ซึ่งมีชีวิตที่ยากลำบากมาตั้งแต่เด็กเพราะครอบครัวมีฐานะยากจนมาก แต่เพราะเป็นคนที่ไม่ย่อท้อต่อโชคชะตาและต่อสู้กับความลำบากที่เข้ามาในชีวิต ทำให้ท้ายที่สุดชีวิตประสบความสำเร็จ โดยหลังจากนั้นในรุ่นลูกก็ได้ก่อร่างสร้างธุรกิจค้าปลีกในชื่อ Yaohan\n\nสำหรับ โอชิน เวอร์ชั่นหนังเรื่องนี้นั้นมีความแตกต่างอย่างชัดเจนจากเวอร์ชั่นทีวีซีรี่ส์ยุคเมื่อกว่าสามสิบปีก่อน คือ การเลือกเล่าเรื่องแต่เฉพาะวัยเด็ก ซึ่งเรื่องราวนั้นก็แทบจะเหมือนกันเป๊ะกับเวอร์ชั่นก่อน และให้ความรู้สึกรันทดหดหู่ไม่แพ้กัน\n\nไม่รู้ว่าเป็นเพราะเรื่องราวนั้นดราม่าโดนใจชนิดที่เรียกว่าตีหัวเข้าบ้านได้อย่างสบายอยู่แล้ว หรือเป็นด้วยเพราะมีทีมงานสร้างหนังที่ดีด้วย หนังจึงออกมาได้ลงตัวและให้อารมณ์ซาบซึ้งกินใจราวกับว่าได้กลับไปดูโอชินเวอร์ชั่นก่อนในช่วงตอนเด็กอย่างไรอย่างนั้นเลยทีเดียว\n\n#โอชิน #Oshin2013 #เด็กสู้ชีวิต\n"}
