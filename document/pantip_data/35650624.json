{"movie_name": "Deepwater Horizon ฝ่าวิบัติเพลิงนรก", "text": "โดยปกติหนังของพี่มาร์ค วอลเบิร์กนี้ ผมไม่ค่อยพลาดนะ เพราะแต่ละเรื่องค่อนข้างอยู่ในระดับที่สนุกใช้ได้เลย บวกกับผู้กำกับเรื่องนี้เคยฝากผลงานจาก Lone Survivor มาก่อนด้วย (ผลงานสร้างจากเรื่องจริงทั้งสองเรื่อง) ซึ่งก็ถือว่าไม่น่าพลาดแล้วละ\n\nก่อนเข้าไปดูก็คาดหวังว่าขอออกแนวป๊อปคอร์นๆ ดูสนุกเพลินๆละกัน  แต่ช่วงนี้ไม่รู้เป็นไง เจอแต่หนังลีลาเยอะ เล่าเรื่องเนิบนาบบ่อยเหมือนกันแฮะ  และกับเรื่องนี้ก็ลีลาใช้ได้เหมือนกัน   คือหนังใช้เวลาปูเรื่องประมาณ ชั่วโมงนึง  ที่ตลอดทั้งชั่วโมงนี้ก็เน้นให้รู้จักผู้คน    ใครเป็นยังไง  ผูกพันกันยังไง หน้าที่ทำอะไร บลาๆ   คือด้วยความที่สร้างจากเรื่องจริงด้วยละมั้ง   มันเลยเล่าเหมือนให้เกียรติตัวละครที่มีตัวตนจริงๆ   ก็เลยเทน้ำหนักให้หลายตัวละครพอสมควร\n\nบทพูดมันเลยเยอะมาก  บางอันก็ไม่รู้จะมีทำไม พูดเยิ่นเย้อ  เป็น 1 ชั่วโมงเต็มๆที่เรียกว่า ปูเนื้อเรื่องกันชิลๆเลยก็ว่าได้      \n\nแต่พอปัญหาเริ่มเกิด  ก็รู้สึกสนุกขึ้นทันทีเลย   ฉากระเบิดหรือไฟไหม้ ถ่ายทำออกมาได้อย่างยอดเยี่ยม  รู้สึกร้อนระอุ  เหมือนไฟมันไหม้จริงๆ  ระเบิดกันจริงๆ ณ ตรงนั้นเลยก็ว่าได้    แต่กล้องจะถ่ายส่ายไปมา ตัดไปตัดมา บางทีอาจงงนิดนึง  แต่ก็ให้อารมณ์วุ่นวายดี\n\nเนื่องจากมันสร้างจากเรื่องจริง เพราะงั้นมันก็เลยไม่ค่อยหวือหวาไรมาก  พระเอกไม่ได้เก่งเวอร์  ไม่มีฉากลุ้นหวาดเสียวอะไร   มีแต่ดิ้นรนเอาตัวรอดจากตรงนั้น   ซึ่งก็ไม่ได้รู้สึกกดดัน หรือลุ้นร่วมกับตัวละครเท่าไรเลย   เหมือนนั่งดูระเบิดมันเผาไหม้ความน่าเบื่อช่วงครึ่งแรกของหนังเท่านั้น\n\nด้านการแสดงก็ตามมาตราฐานพี่มาร์คเค้าแหละ ดราม่าไม่ค่อยสุดเท่าไร\n\nโดยรวมถือว่าดูพอได้อยู่นะ มันเกือบๆจะกลายเป็นสารคดีอยู่ละ ใครสนใจงานขุดเจาะน้ำมัน หรืออยากรู้ว่าพวกนี้ทำงานกันยังไง เรื่องนี้ก็พอให้เห็นเยอะอยู่   หนังไม่ได้ลุ้นระทึกแนวป๊อปคอร์นขนาดนั้น แต่ถ้าชอบสมจริงก็น่าจะถูกใจแน่นอน   ส่วนตัวให้ครึ่งแรกน่าเบื่อ ครึ่งหลังสนุกโอเค ละกันนะ  ฮ่าๆ\n\nดูเรื่องนี้จบนึกถึงคำนี้เลย \"ความประมาท เป็นบ่อเกิดแห่งความวินาศ\"\n\nปล. แนวสร้างจากเรื่องจริงช่วงนี้  ส่วนตัวชอบ Sully มากกว่าเยอะเลย\n\n\nแก้ไขข้อความเมื่อ 30 กันยายน 2559 เวลา 19:14 น."}
