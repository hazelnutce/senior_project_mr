{"movie_name": "พรจากฟ้า", "text": "คือพึ่งไปดูมาอาจจะเป็นรอบบ่ายวันธรรมดาของวันหวยออกด้วยมั้งครับทั้งโรงมีสามคน\nไม่รู้ว่าเป็นเพราะคิดว่าเป็นหนังแนวสารคดีเทิดพระเกียรติหรือเปล่าอาจจะกลัวว่าหนังจะหนักเกินไป\nแต่ในความจริงเป็นหนังแนวfeel goodแนวถนัดของค่ายนี้ จุดเด่นคือภาพสวยๆ คำพูดคมๆกินใจ และมุกตลกที่ทำให้หนังไม่เครียดจนเกินไป\nที่สำคัญคือค่าตั๋วแค่99บาทไม่ว่าจะเป็นโรงไหนรอบไหน\n\nหนังยังนำเพลงพระราชนิพนธ์มาใช้ได้อย่างลงตัว และสื่อความหมายในหนังได้ดียิ่ง ไม่ว่าจะเป็น ยามเย็น ที่ใช้การนำเสนอแบบ human beat หรือ still on my mind ที่เล่นด้วยเปียโน และพรปีใหม่ เพลงสุดท้ายที่ฟังแล้วนึกถึง สคส ที่พระองค์ท่านพระราชทานให้แก่พวกเราทุกปี แล้วก็อดนึกไม่ได้ว่าปีใหม่นี้จะไม่มีอีกแล้ว\n"}
