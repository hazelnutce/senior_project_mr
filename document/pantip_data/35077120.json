{"movie_name": "Hardcore Henry", "text": "Hardcore Henry / เฮนรี่โคตรฮาร์ดคอร์ (ไม่สปอยเนื้อหาสำคัญ)\n.\nภาพยนตร์สัญชาติรัสเซียที่มีเนื้อหาและองค์ประกอบของหนังแบบโหดสัสรัสเซียจริงๆ ด้วยงานภาพที่ใช้เทคนิคการถ่ายทำแบบ FPS (first-person shooter) แบบเต็มเรื่องเรื่องแรกของโลก กำกับภาพยนตร์โดย Ilya Naishuller ผู้เคยกำกับ MV สุดอื้อฉาว Bad Motherer ที่ใช้เทคนิคการถ่ายทำในรูปแบบเดียวกัน หนังพาผู้ชมไปสัมผัสกับเรื่องราวสุดฮาร์ดคอร์ผ่านมุมมองของตัวละครหลัก Henry ที่เพิ่งฟื้นจากความตายและต้องเผชิญหน้ากับบุรุษลึกลับที่หมายจะครองโลก\nเนื้อหาภายในเรื่องอุดมไปด้วยความรุนแรงและคาวเลือด เซ็กส์ ยาเสพติด ฉากอวัยวะภายในอันไม่น่าพิศมัยทุกรูปแบบจะถูกกระหน่ำใส่ผู้ชม ผ่านการถ่ายทำที่เน้นฉากแอคชั่นและดนตรีประกอบแนวพังค์ร็อคที่ขับกล่อมได้อย่างยอดเยี่ยม คอเกมแนว FPS คงถูกใจเรื่องนี้ แต่เห็นทีคงไม่เหมาะกับผู้ชมที่ไม่ถนัดรับชมภาพยนตร์ผ่านมุมกล้องที่คล้ายกัน หรือผู้ที่ยึดมั่นในศีลธรรมอันดีพอสมควร\n.\nMy Score : 9.0/10\n\n"}
