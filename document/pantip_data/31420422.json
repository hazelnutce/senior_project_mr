{"movie_name": "American Hustle โกงกระฉ่อนโลก", "text": "American Hustle (2013)\n7.5/10\n\nยอมรับว่าดูหนังเรื่องนี้เพราะ Jennifer Lawrence จริงๆ และเธอก็ไม่ทำให้ผิดหวัง แม้จะเป็นบทสมทบแต่ออกมาทีนี่แย่งซีนทุกคน แต่จริงๆ ชอบบทบาทของเธอใน Silver Lining playbook มากกว่า แต่เรื่องนี้ก็แซ่บไม่แพ้กัน\n(โดยเฉพาะฉากในห้องน้ำ)\n\nหนังเรื่องนี้ดีที่นักแสดง แต่ละคนเริดๆ ทั้งนั้น คริสเตียน เบล ยอมขุนตัวเองให้อ้วนแบบลุงแก่หัวล้านเลี่ยนลงพุง จนเราลืมภาพของแบทแมนใน The dark knight ทั้งสามภาคไปเลย ฮีเป็นคนลงทุนกับการแสดงมากจริงๆ\n\nAmy Adams, Jeremy Renner, Bradley Cooper ก็สมบทบาทไม่แพ้กัน\n\nเนื้อเรื่องเกี่ยวกับการคดโกง เสียดสีสังคมอเมริกันได้อย่างเจ็บแสบ ตอนแรกๆ น่าเบื่อไปหน่อยเพราะบทพูดเยอะ กลางๆ เรื่องจนถึงจุดจบสนุกดี\n\nDavid O. Russell ยังคงสไตล์การกำกับและการตัดต่อแบบตลกร้ายคล้ายๆ Silver Lining Playbook (แต่เรื่องนี้ไม่ค่อยมีมุมโรแมนติกสักเท่าไหร่ แถมติดอินดี้นิดๆ แอบดูยาก)\n\nมั่นใจว่าหนังและนักแสดงจากเรื่องนีได้เข้าชิงรางวัลต่างๆ และออสการ์อย่างแน่นอน เชียร์นะ!\n"}
