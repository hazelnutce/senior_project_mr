{"movie_name": "Godzilla", "text": "ขอเเยกเป็นส่วนที่ชอบและไม่ชอบเพราะเขียนรีวิวไม่ค่อยเก่ง\n\nส่วนที่ชอบ\n\n- หนังเคารพต้นฉบับความเป็นก๊อดซิลล่าได้ในระดับที่เรียกว่า เเฟนพันธ์เเท้ทั้งหลายไม่ผิดหวัง\n- หนังมีโปรดักชั่นที่อยู่ในขั้นยอดเยี่ยม ทุกอย่างไล่มาตั้งเเต่ ภาพ เสียง การตัดต่อ ซีจี เป็นส่วนสำคัญที่ทำให้คนดูอินกับหนัง\n- หลายฉากหลายช่วงของหนัง ชวนให้นึกถึง หนังของผกก.ระดับตำนาน อย่าง steven spielberg ทั้งจังหวะของหนัง การเล่นกับความรู้สึกของคนดู คือถ้าบอกว่าหนังเรื่องนี้กำกับโดย spielberg ก็เชื่อนะ\n- หนังให้ภาพของความวินาศสันตะโร และความเล็กจ้อยของมนุษย์ชาติได้ดีมาก (หลายฉากทำให้เรานึกถึงหนังอย่าง war of the worlds กับ ID4)\n- หนังเดินตามสูตรของหนังเเนวไซไฟ-บล๊อคบัสเตอร์ ยุค 90's เราว่านี่เเหละคือส่วนสำคัญที่เป็นเสน่ห์ของหนัง คือเเทนที่หนังจะประโคมคนดูด้วยฉากวินาศสันตะโรมโหรานด้วย CG แบบหนังยุคนี่อย่าง Tranformer หรือกระทั่ง Pacific Rim หนังกลับเลือกที่จะนำเสนอฉากย่อยๆที่เล่นกับความรู้สึกของคนดูด้วยภาพ เสียง และจังหวะ  [Spoil] คลิกเพื่อดูข้อความที่ซ่อนไว้ ซึ่งมันส่งผลต่ออารมณ์คนดูได้มากกว่าความวินาศเเบบตรงๆเสียอีก\n\n\n\nส่วนที่ไม่ชอบ\n- หลักๆที่ทำให้หนังไปไม่ถึงระดับหนังขึ้นหิ้งก็คือ\"บท\"ของหนัง เราไม่ติดใจกับความดราม่าในหนัง เพียงเเต่ว่าหนังเลือกที่จะให้น้ำหนักกับตัวละครอย่างพ่อพระเอกมากเกินไป จนไม่ได้ไปให้ความสำคัญกับตัวละครอื่นๆ พอหนังเข้าสู่ช่วงครึ่งหลังที่ตัวละครเหล่านี้เป็นตัวดำเนินเรื่องสำคัญ  ความอินกับหนังเลยดรอปไปพอสมครว\n\nแม้กระทั้งตัวละครที่มีส่วนดำเนินเรื่องตลอดอย่าง ตัวละครของเคน วาตานาเบ้ กับเเซลลี่ ฮวอคกิ้น หนังก็ไม่ได้ให้ความสำคัญมากไปกว่าเป็นตัวละครที่เอาไว้ตอบข้อสงสัยต่างๆในเรื่องกับคนดู แอบเสียดายที่อุตส่าห์ได้ดาราระดับฝีมือมาเล่น\n\n\n\nสรุปว่า หนังคืนชีพให้กับสัตว์ประหลาดคลาสสิคตลอดการอย่างก๊อดซิลล่าได้น่าพอใจ  คุ้มค่าที่จะเสียเงินเข้าไปดู เเต่อาจจะไม่ได้ถึงขั้นยอดเยี่ยมระดับที่ขึ้นหิ้งเป็นหนังอมตะเทียบกับหนังอย่าง Jurassic park หรือ ID4 (ก่อนดูจขกท.ตั้งความหวังไว้อย่างนั้นจริงๆ\n\n"}
