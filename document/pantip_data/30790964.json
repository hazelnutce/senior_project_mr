{"movie_name": "โลงจำนำ", "text": "ถ้าคุณเข้าไปดู \"โลงจำนำ\" โดยคาดหวังว่าจะได้รับความบันเทิงในแบบหนังผีหรือหนังสยองขวัญทั่วไป  คุณอาจจะรู้สึกว่า \"หนังอะไรของมันเนี่ย\"\nแต่ถ้าคุณต้องการดูหนังสยองขวัญรสชาติแปลกใหม่จนอาจถึงกับพิลึก  \"โลงจำนำ\" คือทางเลือกนั้น  แม้ว่ามันจะยังทำได้ไม่ถึงระดับยอดเยี่ยม  แต่ถือว่าเป็นหนังผีไทยที่แปลกประหลาดและน่าสนใจมาก\n\nจุดเด่น  -   การกำกับศิลป์  มุมกล้อง  การถ่ายภาพ  แสงเงา บรรยากาศ ดนตรีประกอบ ที่ทำได้น่าสนใจและโดดเด่นมากในหลายๆฉาก  \n\nจุดด้อย  -  การใช้เสียงของนักแสดง  ไม่เข้าใจว่าทำไมต้องเน้นการตะโกนหรือส่งเสียงดังกันมากมาย   นักแสดงประกอบที่ดูแล้วไม่ค่อยสมจริงสมจังนัก    ดนตรีตุ้งแช่หลายครั้งคิดว่าถ้าลดลงหน่อยน่าจะดีกว่านี้  \nบทภาพยนตร์ที่ยังไม่ชัดเจนและหนักแน่นพอ  แต่เน้นที่บรรยากาศ  การแสดงออก\n\nภาพรวม  -  เป็นหนังสยองขวัญที่ลงลึกดำดิ่งไปในโลกทางจิต  มีกลิ่นอายแบบหนังอาร์ต-ทดลอง  หนังสั้น ละครเวที    บางช่วงพาลให้นึกไปถึงหนังของผู้กำกับสุดหลอน  David Lynch  ถ้าไปให้สุดกู่อีกหน่อย น่าจะดีมากๆ  แต่ดูเหมือนหนังยังทำได้ไม่สุดทาง  สุดท้ายแล้วกลับเลือกบทสรุปที่ง่ายเกินไป  ทั้งๆที่หลายฉากหลายตอนออกแบบงานสร้างและบรรยากาศได้น่าสนใจและน่าชื่นชมมากๆ  แต่ก็มีฉากที่ถ่ายออกมาไม่ค่อยดีมาคานน้ำหนักกัน  ทำให้หนังออกมาครึ่งๆกลางๆ    การแสดงของ น้อย วงพรู  ถือว่าน่าปรบมือให้  แสดงถึงความทุ่มเท และเข้าถึงอย่างมาก    แต่ด้วยลักษณะบางอย่าง เช่นน้ำเสียงของคุณน้อยอาจทำให้ผู้ชมส่วนหนึ่งรู้สึกตลกกับการแสดงแบบนี้ได้  \n\n\n\nโลงจำนำ  เป็นหนังผีไทยที่แตกต่าง สำหรับคนที่เปิดกว้าง พร้อมที่จะรับรสชาติใหม่ที่แปร่งแปลกออกไป\n\n\n7.5/10\n\nแก้ไขข้อความเมื่อ 1 สิงหาคม 2556 เวลา 22:20 น."}
