{"movie_name": "Power Rangers 2017", "text": "รีวิว : Power Rangers (2017)\n[**No Spoil นอกตัวอย่างหนัง]\n\nพึ่งได้ดู สนุกนะ รู้สึกว่าสนุกกว่าที่คิดเยอะเหมือนกัน\nไม่ใช่หนังที่ดีมากมายอะไร\nแต่ก็ไม่ได้แย่แบบที่ใครหลายๆคนด่าไว้\n\nมาตามรอยความทรงจำในวัยเด็ก\nเรียกว่าโตมากับพวกเขาเลย\nสมัยที่เรายังนอนดิ้นบนพื้นหน้าร้านวิดีโอ\nร้องไห้ขอพ่อแม่ซื้อให้จนอายชาวบ้านไปทั่ว\n\nส่วนที่รู้สึกอินมากที่สุดคือเพลงประกอบ !!\nตอนที่เพลง GO GO Power rangers ดัง\nผมนี่อยากจะลุกขึ้นยืนเลย !! #นั่งนานเมื่อย\n\nหนังช่วงต้นอาจค่อนข้างน่าเบื่อสำหรับใครหลายคน\nที่ต้องการเข้ามาดูฉากต่อสู้ ฉากแอคชั่น\nแต่เราเฉยๆ เพราะเหมือนเป็นการให้เราได้รู้จักเหล่า Rangers ยุคนี้มากขึ้น\n\nแต่บทก็ปูเรื่องให้เราอินกับแต่ละคนได้ไม่ดีพอ\nทั้งที่เอาเวลาไปตั้งมากมาย T_____T\nเหตุจูงใจในการทำแต่ละอย่างเบาบางมาก\nนักแสดงก็ยังเล่นไม่ถึงบทบาทมากพอ\nบวกกับบทพูดลิเกๆ ตามแบบฉบับฮีโร่ยุคก่อน\nเลยทำให้หนังโดนนักวิจารณ์ตัดคะแนนไปเยอะ\n\n\n\nเชื่อว่าเด็กผู้ชายส่วนใหญ่เวลาเล่นกัน\nยังไงก็ต้องเคยแย่งกันเป็น Red แต่ตอนโตได้ดูภาคนี้\nอาจจะแย่งชิง Yellow กับ Pink กัน 5555\n#ชอบPink\n\nส่วนตัว Black นี่ถือว่าหล่อเลย\nขนาดผู้ชายด้วยกันมองยังชอบ #เดี๋ยวๆ\nแต่ส่วนตัวชอบมากสุดคือ Blue\nเหมือนตัวละครนี้ มีอะไรน่าสนใจมากกว่าอื่นๆ\n\nแอบเสียดายที่ฉากต่อสู้ด้วยมือเปล่าน้อยไปนิด\nแต่หนังก็เอาไปจัดเต็มกับหุ่นรบแทน\nนึกว่า Transformers มาเอง\nส่วนตัวรู้สึกชอบ Design ชอบหุ่นแบบเก่ามากกว่า\nแต่ก็ชอบ concept การรวมหุ่นในยุคนี้เช่นกัน\nเรียกว่าดีคนละแบบกันไป\n\nชอบมุกตลกที่ใส่มามากกว่าที่คิด\nมันตลกด้วยบุคลิกและการกระทำของตัวละคร\nมาสไตล์เดียวกับหนัง Marvel เลย\nโดยรวมหนังย่อยง่ายมาก ไม่ต้องคิดอะไรมากมาย\n\nสรุป.. ชอบนะ ถึงไม่ได้ชอบมาก\nแต่ก็เหมือนได้ย้อนไปในวัยเด็กอีกครั้ง\n\nไม่ต้องไปดูก็ได้หนังเข้ามาสองสัปดาห์แล้ว\nยกเว้นว่าอยากย้อนความหลังก็ลองหารอบดูครับ\n\n.\n.\n.\n\n#ก็แค่คนชอบดูหนัง\n#อนึ่งรสนิยมการดูหนังเป็นเรื่องส่วนบุคคล\n#คุณอาจชอบกินก๋วยเตี๋ยวแต่ผมไม่ชอบกิน\n\n\n\n\n\n\n"}
