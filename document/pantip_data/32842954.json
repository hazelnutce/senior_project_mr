{"movie_name": "Dawn of the Planet of the Apes รุ่งอรุณแห่งพิภพวานร", "text": "[Review] Dawn of the Planet of the Apes\nรุ่งอรุณแห่งพิภพวานร\n\nAction | Drama |Sci-Fi\n\nผู้กำกับ: Matt Reeves\nดารานักแสดง:  Andy Serkis\n                  Jason Clarke\n                  Gary Oldman\n\n\nช่วงน้องปลวกเมาท์มอยหนัง\n     หนังเรื่องนี้เป็นภาคต่อของ Rise of the Planet of the Apes ซึ่งน้องปลวกชอบมาตั้งแต่ภาคแรกแล้ว แต่เสียดายที่ภาคนี้ไม่มี James Franco มาร่วมแสดงด้วย แต่ก็มีโผล่มาให้เห็นในฉากระลึกความหลังให้เราได้น้ำตาคลอเบ้ากัน ซึ่งขอยอมรับเลยว่าฉากนี้โดนใจน้องปลวกที่สุด\n     ในภาคนี้นั้นเราจะได้เห็นซีซาร์ในมาดจ่าฝูง และหัวหน้าครอบครัว ทำให้ดูเป็นผู้ใหญ่ และน่าเกรงขาม ผิดจากภาคก่อน ซึ่งทุกๆทางเลือกทุกการตัดสินใจของซีซาร์จะส่งผลต่อฝูงทั้งทางตรงและทางอ้อม ทำให้ภาคนี้ออกแนวดราม่า มืดมน ซึ่งถ้าใครที่เห็นโปสเตอร์หนังแล้วคิดว่าเป็นสงครามระหว่างวานรและมนุษย์ จึงน่าจะออกแนวแอคชั่น ก็คงต้องผิดหวังกันสักหน่อย เพราะจริงๆแล้วภาคนี้ควรเรียกว่าจุดเริ่มต้นของสงครามมากกว่า จึงทำให้มีฉากสู้ประปราย\n     แต่กระนั้นตัวหนังก็สนุกใช้ได้ ดูไม่เบื่อ  ต้องขอชมผู้กำกับเลยที่สามารถทำให้เราอินไปกับเนื้อเรื่องได้ตั้งแต่ต้นจนจบ แต่รู้สึกว่าฝ่ายมนุษย์จะถูงฝูงลิงแย่งซีนซะหมด ส่วน CG นั้นไม่ผิดหวังแน่นอน เนียนสุดๆ ทางด้านนักแสดง นายแอนดี้ ซึ่งบางคนอาจจะไม่ค่อยรู้จักชื่อหรือคุ้นหน้าพี่เค้าสักเท่าไหร่ แต่ขอบอกว่าพี่เขาไม่ธรรมดา เพราะเขาคือคนที่แสดงเป็นกอลลั่มใน The Lord of the Rings!!! นอกจากนี้ยังเคยแสดงเป็น King Kong และบทบาทอื่นๆอีกมากมาย แถมยังได้ราวัลมานับไม่ถ้วน ต้องขอบอกเลยว่าเป็นดาราที่สุดยอดมากๆ\n      หนังเรื่องนี้สนุกมาตั้งแต่ภาคแรกแล้ว และภาคสองก็ไม่ทำให้ผิดหวัง เพราะฉนั้นใครที่ยังไม่ได้ดู น้องปลวกแนะนำให้ไปหาดูกันนะจ๊ะ ควรค่าแก่การสะสมอย่างมาก\n\nคะแนนความชอบส่วนตัว: 8/10\n\nCR: IMDb - Dawn of the Planet of the Apes\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
