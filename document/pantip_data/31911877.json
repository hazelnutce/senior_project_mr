{"movie_name": "รีวิว หนังเรื่อง กรรไกร ไขา ผ้าไหม", "text": "กรรไกร ไข่ ผ้าไหม\n\nเป็นเรื่องราวในอีก 2 ปีข้างหน้าที่ประเทศเปิดเข้าสู่อาเซียน โรงเรียนแห่งหนึ่งจึงต้องยกระดับความสามารถเด็กนักเรียนให้เทียบเท่าหรือสู้ประเทศเพื่อนบ้านให้ได้ โดยการฝึกฝนภาษาอังกฤษ และกิจกรรมต่างๆไม่ว่าจะเป็นด้านดนตรี ลีลาศ แม้กระทั่งชกมวย กำกับและเขียนบทโดย พี่บิณฑ์ บันลือฤทธิ์ ค่ะ\n\nถ้าดูจาก Trailer แล้วจะคิดว่าเป็นหนังรักใสๆของเด็ก 3 วัย 3 คู่ แต่จริงๆแล้วนั่นไม่ใช่เนื้อเรื่องหลักของเรื่องค่ะ แต่หนังจะเน้นไปในส่วนของการแข่งลีลาศและอุปสรรคในการแข่งซะมากกว่า ซึ่งเด็กๆเต้นเก่งกันมากๆ แบบผู้ใหญ่ยังอาย มือโปรฝุดๆ เส้นดราม่าก็ทำได้โอเคเลยนะคะ เปิดเรื่องมามีซีนนึงทำอิชั้นน้ำตาร่วงเลย อินมาก ส่วนเส้นตลกก็ตลกในความน่ารักแก่แดดของเด็กๆกันหนะค่ะ คนในโรงหัวเราะกันลั่นเลย แต่ก็จะมีบ้างบางมุกที่ฝืดจ๊ะ น้องๆน่ารักและเล่นดีกันทุกคนเลยด้วย ยกเว้นก็แต่น้องผู้หญิงตัวหลักรุ่นโตค่ะ น้องก็หน้าตาน่ารักดี แต่น้องเค้าเล่นแบบห่วงสวยไปหน่อย เลยดูแข็งและไม่เป็นธรรมชาติ ทำให้น้องผู้หญิงที่เล่นเป็นพื่อนๆในบทที่รองลงมาดูน่ารักและมีเสน่ห์กว่าเยอะเลยจ๊ะ\n\nหนังยังมีบางฉากที่ไม่จำเป็นหลุดมาบ้าง และดูเหมือนจะเอาหลายๆอย่างมาแปะๆรวมกันไปหน่อยหรือบางบทพูดอาจจะดูไม่เหมือนเด็กพูดสักเท่าไหร่ แต่รวมๆแล้วก็เป็นหนังที่ก็น่ารักดีค่ะ ดูเพลินอยู่เหมือนกัน  ถ้าหยุดสงกรานต์ว่างๆแล้วอยากดูอะไรที่มันใสๆสบายๆ ไม่ต้องคิดอะไรเลย ก็เรื่องนี้เลยจ้า\n\nปล. 1 ลืมใส่ดาว แก้ก็ไม่ได้ด้วย เอานี่ไปแทนละกันเด้อ\n\nปล. 2 นี่เป็นความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\n\nแก้ไขข้อความเมื่อ 14 เมษายน 2557 เวลา 05:08 น."}
