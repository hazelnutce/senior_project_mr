{"movie_name": "ชินจัง เดอะมูฟวี่ ผจญภัยต่างแดน กับสงครามกระบองเพชรยักษ์", "text": "Review ชินจัง เดอะมูฟวี่ ผจญภัยต่างแดน กับสงครามกระบองเพชรยักษ์\n\n\n\nเรื่องย่อ\nสำหรับภาพยนตร์เรื่องใหม่ของชินจังที่มีชื่อว่า ชินจัง เดอะมูฟวี่ ผจญภัยต่างแดน กับสงครามกระบองเพชรยักษ์ จะมีเนื้อเรื่องที่แตกต่างออกไปจากเดิม โดยเนื้อเรื่องจะเป็นการผจญภัยของชินจังและครอบครัวโนฮารา นั่นก็คือที่ประเทศเม็กซิโก โดยฮิโรชิมีภารกิจต้องไปทำงานที่เม็กซิโกแบบไม่ทันตั้งตัว ทำให้ครอบครัวต้องติดตามหัวหน้าครอบครัวไปแบบรวดเร็ว นอกจากนี้ชินจังเองก็ต้องเสียใจกับการที่ต้องจากเพื่อนไปไกลและพบกับสิ่งแวดล้อมที่ไม่เคยพบมาก่อน ที่สำคัญคือพวกเขาต้องเจอกับเรื่องราววุ่นๆ ในดินแดนแม็กซิโก และนั่นเองจึงเป็นต้นเหตุของความสนุกสุดหรรษาและการผจญภัยของชินจัง มาร่วมลุ้นไปกับชินจังว่าสุดท้ายเขาจะผ่านด่านนี้ได้หรือไม่ ด้วยการชมภาพยนตร์เรื่อง ชินจัง เดอะมูฟวี่ ผจญภัยต่างแดน กับสงครามกระบองเพชรยักษ์\n\nจุดเด่นของภาพยนตร์\nภาพยนตร์เรื่องนี้มีความโดดเด่นในเรื่องของการเป็นอะนิเมชั่นสำหรับเด็กแต่ทว่ามีการใส่แนวคิดแบบผู้ใหญ่ลงไปด้วย อีกทั้งยังมีการนำเอาเรื่องราวเกี่ยวกับความสัมพันธ์ในครอบครัว จุดเด่นของชินจังคือความตรงไปตรงมา ใสซื่อและบริสุทธิ์ โดยคิดอะไรก็จะแสดงออกไปอย่างนั้น แม้ชินจังจะเป็นเด็กที่มีความทะเล้นหรือลามกไปบ้าง แต่ก็เป็นเด็กที่ไม่มีพิษมีภัยกับใคร ผู้ชมภาพยนตร์เรื่องนี้จะได้บรรยากาศที่แตกต่างออกไปจากภาพยนตร์ชินจังเรื่องอื่นๆ สิ่งที่น่าชื่นชมคือการส่งต่ออารมณ์ดราม่าขณะที่ชินจังต้องลาจากเพื่อนรักไว้ได้อย่างจับใจและซาบซึ้ง อีกทั้งยังสนุกไปกับเรื่องราวการต่อสู้ที่แสนสนุกสนานซึ่งเกี่ยวกับการต่อสู้ระหว่างชินจังกับต้นกระบองเพชรยักษ์ที่ผู้ชมต้องลุ้นไปกับชินจัง เรียกได้ว่าเป็นความตื่นเต้นที่หลายๆ คนน่าจะยังไม่เคยได้สัมผัสมาก่อนจากภาพยนตร์เรื่องชินจัง นอกจากนี้สีสันในเรื่องก็ยังสดใส ทำให้การชมภาพยนตร์มีอรรถรสมากยิ่งขึ้น\n\nจุดด้อยของภาพยนตร์เรื่องนี้\nจุดด้อยของภาพยนตร์เรื่องนี้คือการดำเนินเรื่องในบางตอนที่อาจจะช้าเล็กน้อย แต่ทว่าก็ไม่ทำให้คนดูรู้สึกว่าช้ามากเกินไปจนไม่ต่อเนื่องในอารมณ์ของภาพยนตร์\n\nสรุป 8/10\nภาพยนตร์เรื่องนี้เหมาะสำหรับการชมทั้งครอบครัวในวันหยุดยาวอย่างยิ่ง สำหรับใครที่ยังหาโปรแกรมในการชมภาพยนตร์เพื่อเสริมสร้างความสัมพันธ์ที่ดีในครอบครัว การเลือกชม ชินจัง เดอะมูฟวี่ ผจญภัยต่างแดน กับสงครามกระบองเพชรยักษ์  คือตัวเลือกที่ดีที่สุด เพราะนอกจากจะได้ความสนุกสนาน ตื่นเต้นระหว่างการต่อสู้กับกระบองเพชนยักษ์แล้ว ผู้ชมยังได้ข้อคิดในเรื่องการดูแลความสัมพันธ์ของสมาชิกในครอบครัวอีกด้วย\n\n\nติดตามรีวิวอื่นๆ และข่าวสารเพิ่มเติมที่\n[Spoil] คลิกเพื่อดูข้อความที่ซ่อนไว้\n\nแก้ไขข้อความเมื่อ 9 มกราคม 2559 เวลา 22:23 น."}
