{"movie_name": "The Wolf of Wall Street (2013)", "text": "ผู้เข้าชิงรางวัล best picture ของออสการ์ปีนี้อีกเรื่อง เล่าเรื่องราวเกี่ยวกับ จอร์แดน เบลฟอร์ท โบรเกอร์หุ้น (คล้ายๆ เซลล์ชวนคนให้มาซื้อหุ้น) ที่มีกลยุทธ์และเคล็ดลับในการชักชวนคนให้มาซื้อหุ้นจนได้คอมมิชชั่นรวยเละ แม้ว่าวิธีของเขาจะเป็นการคดโกงลูกค้าที่ซื้อไปก็ตาม เนื้อเรื่องเล่าเรื่องราวตั้งแต่จอร์แดนที่ไม่มีอะไรเลย ไม่ประสีประสากับวงการหุ้น จนถึงตอนที่เขาท็อปฟอร์มและสร้างบริษัทของตัวเอง มีลูกน้องทำงานให้ และได้กำไรเป็นกอบเป็นกำ จนถึงขั้นได้ฉายา \"หมาป่าแห่งวอลสตรีท\"\n\n\n\nยอมรับว่าไม่ค่อยรู้เรื่องหุ้นเท่าไหร่ นั่งดูไปหากไม่ตั้งใจอาจจะงงๆ แต่ตัวหนังก็พาให้คนดูสนุกสนานได้กับวีรกรรมห่ามๆ ของตัวเอกและผองเพื่อน คอยลุ้นว่ามันจะโกงไปได้ตลอดรอดฝั่งมั้ย มันจะมีอะไรบ้ากว่านี้อีกรึเปล่า เหมือนนั่งดูชีวิตจริงของคนโลภมากคนนึงที่มีอยู่จริง (ก็สร้างมาจากเรื่องจริงนี่เนาะ)\n\n\n\nนี่คือ 3 ชั่วโมงแห่งความตลกร้าย ดิบ ห่าม และเสียดสีสังคม เต็มไปด้วยเซ็กซ์ ยาเสพติด และความโลภอันบ้าคลั่งและหลุดโลกของตัวละคร คนดูอาจจะงงๆ ถ้าไม่คุ้นชินกับเรื่องหุ้นมาก่อน แต่อย่างไรก็ตาม หนังก็ให้ความบันเทิงในระดับหน้าพอใจ แค่มาดูการแสดงอันทรงพลังของลีโอนาโด ดิคาปริโอที่เข้าชิงออสการ์ปีนี้ก็คุ้มแล้วค่ะคุณ\n\n\nติดตามรีวิวหนังเรื่องอื่นๆ ได้ที่ https://www.facebook.com/pages/365-Days-Movie-Reviews/1429986920567862\n\n"}
