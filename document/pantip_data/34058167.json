{"movie_name": "Inside Out มหัศจรรย์อารมณ์อลเวง (2015)", "text": "Review\nจริงๆตั้งแต่แรก ไม่ได้เป็นหนังที่มีความรู้สึกว่าอยากจะไปดูขนาดนั้นจากการที่ดู Trailer หรือเบื้องหลังอะไรก็ตาม แม้จะเป็นคนชอบดูหนังแนว Animation อยู่แล้ว\nพอได้ไปดูแล้ว บอกเลยว่าชอบที่หนังมีความคิดสร้างสรรค์เราสามารถเข้าใจตัวเองมากขึ้นได้ บางทีแอบเผลอคิดว่าถ้าตัวเองมีแบบนั้นบ้าง อารมณ์ตัวไหนจะเป็นคนคุมคอนโทรลเรานะ555\nหนังสามารถเล่าทุกอย่างให้เราเข้าใจได้ ภายในเวลานิดเดียว ถือว่าใช้เวลาคุ้มมากๆ และเพิ่มเติมรายละเอียดยิบย่อยตลอดการเดินเรื่องของหนัง\nสิ่งที่ชอบที่สุดของหนังคงจะเป็นตัวเอกในการดำเนินเรื่องและแก๊งผองเพื่อนนั่นก็คือ Joy (ลั้ลลา) ภาคเสียงโดย Amy poehler ถือว่าเป็นตัวสำคัญของเรื่องนี้ในการแก้ปัญหาทุกอย่าง เป็นคาแรคเตอร์ที่ทำให้หนังอยู่ใน Mood ที่ positive มากๆ แล้วตัวที่ผมเอ็นดูอีกคนหนึ่งก็คือ Sadness ถึงบางครั้งจะน่ารำคาญไปหน่อย แต่หลังๆนี่เป็นประโยชน์มาก โดยเฉพาะ Bing Bong เพื่อนในจินตนาการสมัยเด็กของ riley ที่เข้ามาช่วยสร้างสีสันกับเรื่องให้อย่างมาก\nสิ่งที่ไม่ค่อยชอบ อย่างที่บอกว่า Sadness ช่วงแรกๆบางครั้งจะดูน่ารำคาญไปหน่อย (แต่ก็เป็นคีย์สำคัญให้เกิดเหตุการณ์ต่างๆ) ทำให้ช่วงแรกๆหงุดหงิดบ้าง แล้วก็มีช่วงที่แบบ ไม่ถือว่าน่าเบื่อซะทีเดียว แต่จะเป็นอารมณ์เหมือนแบบว่าอยากให้ผ่านไปไวมากๆกว่า\nเหนือสิ่งอื่นใด มีหลายๆเพลงที่ชอบเหมือนกัน แล้วเชื่อว่าหนังเรื่องนี้ให้อะไรมากกว่าเสียงหัวเราะ และน้ำตา แต่เป็นหนังที่ให้ข้อคิดอะไรเยอะมากๆ แนะนำให้ไปดูกันครับ\nสรุปให้ 8/10 ละกันครับ อย่างที่บอกว่าสำหรับผม มีช่วงที่ทำให้เบื่อๆไปบ้าง แต่โดยรวมแล้วสนุกครับ\n\n“ใครคือเพื่อนที่ทำให้เฮ\nเจอกี่ทีต้องร้องฮูเล\nปิ้ง ป่อง ปิ้ง ปอง”\n\n\nฝาก Blog ด้วยนะครับ: http://alltimesfavm.blogspot.com/2015/08/review-inside-out.html\n"}
