{"movie_name": "Oculus : ส่องให้เห็นผี", "text": "\"รีวิวหนังใหม่ประจำสัปดาห์โดย MC GUGOG\" Oculus : ส่องให้เห็นผี (ไม่ Spoil)\n.\n\"คุณจะได้เห็นในสิ่งที่มันอยากให้เห็น\" ผลงานจากผู้สร้าง insidious ทั้งสองภาค และ Parnormal Activity ทุกภาค Oculus เริ่มเรื่องราวด้วยโศกนาฏกรรมในบ้านแสนสุข เมื่อพ่อและแม่ในบ้านถูกฆาตกรรมโหด และ ทิม ลูกชายคนเล็กถูกตัดสินว่าเป็นผู้ลงมือ อีกสิบปีต่อมาหลังจากที่ถูกปล่อยตัวจากสาถนกักกัน เคลี่ย์ พี่สาวของเขาที่รู้ถึงสิ่งที่เกิดขึ้นในคืนนั้นซึ่งไม่มีใครเคยเชื่อ เธอวางแผนมาตลอดสิบปีเพื่อที่จะทำลายตัวการที่แท้จริง (Cr.nangdee.com)\n.\n.\n.\nภาพยนตร์สยองขวัญจากผู้สร้าง Insidious และ Paranormal Activity ผลงานการกำกับของ Mike Flanagan ภายในเรื่องจะเน้นเรื่องราวที่เกิดขึ้นจากผู้ที่เคยครอบครองกระจกมรณะ โดยจะเน้นเรื่องราวของคู่สองพี่น้องตัวละครหลักเป็นตัวเดินเรื่อง การเล่าเรื่องภายในเรื่องจะมีความผสมผสานทั้งดราม่า จิตวิทยา วิทยาศาสตร์ และไสยศาสตร์รวมเข้าด้วยกัน ในส่วนของการเล่าเรื่องผ่านความสับสนระหว่างความจริงและภาพหลอน ที่ผ่านการถ่ายทอดอารมณ์โดยการแสดงของสองนักแสดงภายใต้พื้นที่จำกัดช่วยขับกล่อมความกดดันให้กับผู้ชมได้อย่างดีเยี่ยม\n.\n.\n.\nจุดแข็งของเรื่องนี้คือสามารถสร้างความกดดันให้ผู้ชมได้แม้แทบจะไม่ได้ใช้ซาวด์ประกอบ หรือฉากผีโผล่กระชากอารมณ์แบบหนังผีอย่างที่เราพบเห็นได้ทั่วไป แต่กระนั้นแล้วบทหนังไม่ได้มีความซับซ้อนและคาดเดาตอนจบได้ง่าย ซึ่งสำหรับผมแล้วค่อนข้างผิดหวังกับส่วนนี้ แต่ถ้าหากมองโดยภาพรวมแล้วก็อยู่ในเกณฑ์ที่พอรับได้ครับ\n.\nคะแนน IMDb 11/05/14 from 8086 users : 7.0/10\n.\nคะแนนส่วนตัวโดยผมเอง\nเนื้อเรื่อง, Creative : 5.5/10\nการแสดง, Emotional : 7.5/10\nTotal : 6.5/10\n\n\n\nเพื่อนๆสามารถติดตามรีวิวภาพยนตร์เรื่องอื่นๆจาก Facebook ผมได้นะครับ จากลิ้งค์ https://www.facebook.com/mc.gugog\nขอบคุณสำหรับการติดตามครับผม\n\nแก้ไขข้อความเมื่อ 12 พฤษภาคม 2557 เวลา 00:16 น."}
