{"movie_name": "ร่าง", "text": "หลังได้ไปชมมา “ร่าง” ในชื่อไทย และ “The Parallel” ในชื่ออังกฤษ ที่มีนักแสดงนำโดย พอลล่า เทย์เลอร์ ที่กำกับโดย  ภณ วรวรัญญู  เล่าเรื่องของ เอมมี่ หญิงสาวผู้สูญเสียลูกไปจากการทำแท้งที่เธอไม่ตั้งใจ ที่ได้มาอยู่กับ โมบายล์ เด็กกำพร้าที่เพิ่งสูญเสียแม่จากเหตุฆาตกรรม\n\n\nพล็อตหนัง “ร่าง” ดูเหมือนจะน่าสนใจ เกือบจะเรียกไดว่าใหม่ แต่ไปๆ มาๆ กลับบินขึ้นได้ไม่สูงนัก สักพักก็เริ่มจะเห็นแวว เมื่อหนังพยายามที่จะสร้างอารมณ์หลอนให้ผู้ชมเป็นระยะ แต่บางครั้งก็ใช้ภาพใช้เสียงบ่อยเกินไป หรือใช้เวลานานเกินไปบ้าง หรือพยายามจะเล่นในมุขซ้ำๆ ที่ก็ยังทำได้ไม่อยู่หมัด พาลให้หนังเริ่มไม่น่ากลัวไม่น่าติดตามเพิ่มขึ้นเป็นลำดับ\n\nหนังสยองขวัญดราม่า ที่ขาดความกลมกล่อมไปพอควร แม้จะได้ พอลล่า มาช่วยชูโรง ยังมีปัญหาที่บท ตัดต่อ แล้วก็การแสดง พยายามมีลูกเล่นในการหลอกหลอนคนดูแต่ยังทำได้ไม่ถึงขึ้น พยายามมีจุดหักมุมแต่ยังดูแปร่งๆ พยายามมีนักแสดงเซอร์ไพรส์แต่อาจจะช่วยอะไรหนังไม่ได้มาก\n\nให้คะแนนยากจัง ...\n\nติดตามเพิ่มเติม ที่ http://bit.ly/1a02PXD\n\nแก้ไขข้อความเมื่อ 8 มกราคม 2557 เวลา 10:53 น."}
