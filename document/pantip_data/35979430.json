{"movie_name": "The Age of Shadow", "text": "สวัสดีค่ะ เพื่อนๆ พี่ๆ น้องๆ\nห่างหายจากการเขียนกระทู้ลงพันทิป มานาน\nวันนี้คัมแบ็ค เพราะ อดใจไม่ให้เขียนเรื่องนี้ไม่ได้จริงๆ\nเนื่องจากเมื่อคืน มีโอกาสได้ไปดูหนังรอบสื่อ เรื่อง The Age of Shadow มา\nเป็นภาพยนตร์เกาหลี ที่บอกเล่าถึงการตามล่ากลุ่มคนเกาหลีกลุ่มหนึ่ง ที่เป็นกลุ่มต่อต้านรัฐบาลญี่ปุ่น\nเป็นเรื่องที่เกิดขึ้นในช่วงสงครามโลกครั้งที่ 2\nการตามล่าที่ดุเดือด และ มีการซ่อนหนอนอยู่ในกลุ่มต่อต้านด้วย ทำให้เกิดการตามล่าใน 2 รูปแบบ\nคือ การตามล่าของรัฐบาลที่จะล้างบางกลุ่มต่อต้าน และ การค้นหาหนอนบ่อนไส้ในกลุ่มต่อต้านเอง\nภาพยนตร์เรื่องนี้นำแสดงโดย กงยู (สามีในอุดมคติของสาวๆ หลายคน)\n\n\nทุกฉากที่กงยูออกมา คือ ใจละลาย ไม่ว่าจะโทรม จะซีด จะยิ้ม จะเดิน จะอะไรก็แล้วแต่ คือดีต่อใจมาก\nการแสดงก็ดูเข้าถึงตัวละครได้เป็นอย่างดี แสดงอินเนอร์มาได้เต็มที่ ทำให้เราไม่หลุดจากการดูอปป้าได้เลย\n\nซองคังโฮ เราชอบคนนี้มากกกกก ในเรื่องนี้ ไม่อยากสปอยล์ แนะนำให้ไปดูพี่แก ไม่ผิดหวังแน่นอน\n\n\nลีบยองฮุน คนนี้ดาราเกาหลีในดวงใจเราเลย แม้เรื่องนี้จะออกมาน้อย และไม่ค่อยมีบทบาทเท่าไหร่\nแต่เราชอบตั้งแต่เค้าเล่นซีรี่ย์เรื่อง Iris แล้วเท่มากกกกก\nส่วนอีกเรื่องที่พลาดไม่ได้เลยก็ I saw the devil หลอนสุดพลัง หลอนไป2 อาทิตย์ยังไม่หาย\nแต่ก็มีฉากดีๆ ที่เราได้เห็นจาก ผู้ชายคนนี้เหมือนกัน แนะนำให้ไปดู แล้วคุณจะยิ้ม เหมือนที่เรายิ้มแน่นอน ^^\n(ใครไปดูมาแล้ว อย่าสปอยล์นะคะ )\n\n\nนางเอกเรื่องนี้ก็น่ารัก ไม่รู้ชื่ออะไร จำได้ชื่อในหนัง ยอน ^^\n\n\nสรุปเลยแล้วกัน The Age of Shadow เป็นภาพยนตร์เกาหลีที่ควรค่าแก่การไปดูเรื่องหนึ่ง\nนำเสนอความรักชาติ ความเป็นเพื่อนมิตรสหาย การหักหลังที่มีความเชื่อใจเข้ามาเกี่ยว\n\nอยากให้ลองไปดูกันนะคะ ดีจริง จนต้องมาลองเขียนรีวิวหนังเรื่องนี้เรื่องแรกเลย\n\n8.5/ หักคะแนนตรงที่เราไม่ชอบฉากหวาดเสียว โหดร้าย เท่าไหร่ มันอึดอัดแบบบอกไม่ถูก\n\nคลิปตัวอย่างภาพยนตร์\n\n\n\n\n\nแก้ไขข้อความเมื่อ 27 กรกฎาคม เวลา 22:21 น."}
