{"movie_name": "Unfriended", "text": "เมื่อมีคนมองว่าโลกที่มันเปลี่ยนไปมากนี้ น่าจะหยิบมาสร้างเป็นหนังสยองขวัญบ้าง มันจึงได้ออกมาเป็น ‘Unfriended อันเฟรนด์’ เมื่อเพื่อนในกลุ่มคนหนึ่งได้จากโลกนี้ไปด้วยการฆ่าตัวตายจากความอับอายที่คลิปหลุดไปเมื่อหนึ่งปีก่อนหน้า และในวันครบรอบนั้น ได้มีบุคคลไม่ทราบตัวตนปรากฏขึ้นในระหว่างการคุยสไกป์ของเพื่อนๆ และนั่นเป็นจุดเริ่มต้นของความสยอง….ผ่านหน้าจอ\n\nทุกอย่างที่คุณจะได้เห็นในหนังเรื่องนี้ จึงมีแค่หน้าจอคอมพ์\n\nเหมือนตัวละครหนึ่งในกลุ่มเพื่อนๆ ที่กำลังแชทอยู่กับเพื่อนคนอื่นๆ แต่ปรากฏพบว่ามีบุคคลน่าสงสัยไม่เปิดเผยตัวว่าใครเข้ามาร่วมกลุ่มสนทนาด้วย ก่อนที่จะพวกเขาจะต้องผวาเมื่อพบว่า คนที่เข้ามาเล่นด้วยไม่ใช่คน แต่เป็นเพื่อนของพวกเขาที่ตายไปนั่นเอง พวกเขากำลังโดนเอาคืนจากผีที่ใช้เทคโนโลยีและโซเชียลเพื่อเล่นเกมจิตวิทยากับเพื่อนๆ ทุกคน\n\n\nความลับของพวกเขากำลังถูกเปิดเผย แต่ดูเหมือนว่า ผีจะเป็นผู้รู้เรื่องราวของเพื่อนได้ดีที่สุดในกลุ่ม ความสัมพันธ์ระหว่างเพื่อนกำลังสั่นคลอน พร้อมกับจิตใจที่กำลังสั่นผวา ทุกวินาทีอาจหมายถึงชีวิต และพวกเขาจะตัดสินใจเช่นไรกัน?\n\nมันคือไอเดียสุดบรรเจิดที่นำเอาไลฟ์สไตล์ชีวิตของวัยรุ่นยุคใหม่มาสร้างเป็นพล็อตสยองขวัญสั่นประสาท ความสัมพันธ์ระหว่างเพื่อน ด้วยวิธีการเล่าเรื่องที่ค่อยเปลี่ยนไปเพื่อไม่น่าเกิดความน่าเบื่อ รูปแบบการนำเสนอที่แตกต่างทำให้ ‘Unfriended’ เล่าเรื่องชวนลุ้นได้พอประมาณ หาวิธีการเดินเรื่องให้ต่างกันไป แต่ตัวละครด้นสดพูดกันมากเกิน\n\nชื่นชมในไอเดีย ทว่าความผวายังไม่เท่าไหร่ น่าเสียดายไอเดียออกจะดี\n\nUnfriended / อันเฟรนด์  | http://bit.ly/1SA8Fof\n"}
