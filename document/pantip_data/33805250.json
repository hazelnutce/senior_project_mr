{"movie_name": "Insidious: Chapter 3", "text": "หลังจากในภาคแรก หนังบอกเล่าเรื่องราวของครอบครัวๆ หนึ่งที่สมาชิกในบ้านถูกผีตามติดอย่างไม่รู้สาเหตุ ไม่อาจจะหาทางสะบัดหลุด จนต้องหันไปพึ่งแม่หมอที่สามารถถอดจิตและสื่อสารกับวิญญาณได้ เพื่อช่วยนำสมาชิกที่หลงอยู่ในปรภพให้กลับมายังโลกของมนุษย์ ขณะที่ภาคสอง กลับเขียนบทให้ย้อนหลังกลับไปยังเหตุการณ์ก่อนหน้าภาคแรก แล้วตบกลับที่เหตุการณ์หลังจากนั้น\n\nInsidious: Chapter 3′ หรือ ‘วิญญาณตามติด 3′ เป็นเรื่องของครอบครัวใหม่ล้วนๆ ที่มีสมาชิกเพียง “พ่อ” กับ “ลูก” ที่อาศัยอยู่ด้วยกันสองคน และฝ่ายลูกยังคงอาลัยต่อการจากไปของ “แม่” ไม่หาย เฝ้าพร่ำเรียกหาที่นำมาซึ่งวิญญาณชั่วร้ายอื่น\n\nและไม่พ้นให้แม่หมอต้องมาช่วยแก้ไขปัญหา\n\n\nหากคุณตามติดมาจากสองภาคแรก อาจคาดหวังมากพอควรกับ ‘Insidious: Chapter 3′ หากแต่มันอาจจะไม่ได้สมดังหวังได้มากมายนัก ในมุมของหมอผีเข้าทรงอย่าง เอลิส เธอยังคงได้โอกาสออกแรงปราบผีอย่างเต็มที่ในภาคนี้ การประสานงานกันระหว่างภาพและดนตรีประกอบทำได้ดี จนตุ้งแช่ทุกครั้งได้ผลทุกที\n\nหากแต่หนังกลับใช้เวลามากไปกับการเล่าเรื่อง ปริมาณของการหลอนจึงดร็อปไปโดยปริยาย\n\nInsidious: Chapter 3 | http://bit.ly/1ep3acm\n\nแก้ไขข้อความเมื่อ 18 มิถุนายน 2558 เวลา 13:03 น."}
