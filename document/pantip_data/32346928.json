{"movie_name": "Step Up All In", "text": "[Review] Step Up: All In : สเต็บโดนใจ หัวใจโดนเธอ 5  (ไม่ Spoil)\n.\nเปิดตำนานการเต้นครั้งใหม่กับการแบทเทิลครั้งยิ่งใหญ่ในเมืองแห่งแสงสีเสียงอย่างลาส เวกัส เมื่อทีมเต้น “เดอะ ม็อบสลายตัวลงภายหลังจากความพ่ายแพ้ แต่ทว่า ฌอน (ไรอัน กุซแมน) ผู้ก่อตั้งทีมกลับไม่ยอมที่จะหมดหวัง เขาตัดสินใจที่จะลงชิงชัยในการแดนซ์แบทเทิลครั้งใหม่ ที่มีเดิมพันเป็นเงินรางวัลนับล้าน ร่วมกับทีมนักเต้นมากความสามารถกลุ่มภายใต้ชื่อ LMNTRX ซึ่งจะต้องมาดวลกับคู่แข่งที่น่ากลัวอย่าง Grim Knights ที่พร้อมจะใช้ทุกวิถีทางในการเอาชนะพวกเขาให้ได้ (Cr.nangdee.com)\n.\n.\n.\nเดินเรื่องมาถึงภาคที่ 5 กันแล้วสำหรับสเตปโดนใจ โดยในภาคนี้จะใช้ชื่อภาคว่า All in และได้ตัวละครหลักจากภาคก่อนๆมาโชว์สเตปเฟี้ยวๆอีกเช่นเคย งานนี้ได้คู่พระนางจากภาค 2 และภาค 4 ซึ่งแฟนๆหนังเรื่องนี้คงคุ้นหน้ากันดี พัฒนาการของตัวละครสำหรับภาคนี้ค่อนข้างเห็นได้ชัด ไม่ว่าจะเป็น Mose หรือผองเพื่อนคนอื่นๆ แถมงานนี้ได้ The MOB และตัวละครอีกหลายๆตัวมาโชว์สเตปให้แฟนๆหายคิดถึงกันอีกด้วย สำหรับพล็อตเรื่องในภาคนี้ก็ไม่ต่างจากภาคก่อนๆเท่าใดนัก แต่ก็ไม่ใช่อุปสรรคเพราะลวดลายการเต้นที่เป็นจุดแข็งของเรื่องไม่ได้ดรอปลงจากภาคก่อนๆเลย\n.\n.\n.\nองค์ประกอบโดยรวมในภาคนี้เหมือนขาดอะไรไปบางอย่าง แม้การออกแบบฉากหรือท่าเต้นในหลายๆจุดค่อนข้างดีเยี่ยม แต่ไคลแม็กซ์ของเรื่องคือ Final Dance ในภาคนี้กลับไม่ได้ชวนขนลุกเหมือนภาคก่อนๆ อาจเพราะจำนวนตัวละครที่ถูกตีกรอบด้วยบทหนังก็เป็นได้ เพลงประกอบภายในหนังก็ไม่ติดหูเหมือนภาคก่อนๆซึ่งส่วนนี้เป็นอะไรที่น่าเสียดายเอามาก แต่ภาพรวมก็ยังโอเคอยู่นะครับเพราะสเตปการเต้นมาแบบไม่ธรรมดาอีกเช่นเคย\n.\nIMDb Score 20/07/14 from 489 users : 6.7/10\n.\nMy Score : 7.0/10\n\n\n\nเพื่อนๆสามารถพูดคุยแลกเปลี่ยน หรือติดตามรีวิวภาพยนตร์เรื่องอื่นๆจาก Facebook ผมได้ครับ https://www.facebook.com/mc.gugog\nขอให้สนุกกับการดูหนังจ้า\n"}
