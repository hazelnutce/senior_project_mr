{"movie_name": "SAVE HAVEN", "text": "วันนี้ได้มีโอกาสดูหนังสองเรื่องคือ Warm Bodies กับ Safe Haven เรื่องแรกตอนดูก็ชอบหลายๆอย่างยะดูสนุกดีทีเดียว ก็โอเค ไม่เสียดายตังค์ พอมาเจอ Save Haven เท่านั้นแหละ แทบลืมเรื่องแรกไปเลย บอกอีกทีไม่ใช่เรื่องแรกไม่ดีนะ แต่เรื่องสองมันโดนใจมากกกก ดูWarm Bodies เสร็จหกโมงเย็นกว่าที่SF MBK ก็กะจะดู Save Haven ต่อ แต่ที่นี่ไม่มีฉาย เลยต้องไปดูที่พารากอน รอบ19.50 แต่วันนี้เกิดเหตุการณ์ไฟฟ้าดับ มาบุญครองปิดไปเรียบร้อย ดีนะที่ดูหนังจบแล้ว แต่พารากอนยังมีไฟมา หนังเลื่อนไปฉาย 20.20 ก็โอเค รอได้ เห็นเพื่อนเราให้ฟังว่ามีคนซื้อตั๋วตอนไฟดับโวยวายกัน ก็สงสารทางโรงนะ มันสุดวิสัยจริงๆ ยิ่งมาบุญครองนี่ถึงกับปิดห้างไปเลย ส่วนผมไม่รู้เรื่องอะไรหรอกตอนนั้น มาช้า นั่งวินมอไซด์รีบบึ่งมา บอกพี่ท่านไปยังไงก็ได้ให้เร็วที่สุด พี่ท่านก็เอาจริง พาฝ่าไฟแดง แซงซ้ายแซงขวา เฉียดไปเฉียดมา เล่นเอาใจหายใจคว่ำเสียวซะยิ่งกว่าตอนเล่นวอร์เท็กที่สวยสยามซะอีก เอ้า!! เข้าเรื่องกันดีกว่า ชอบหนังเรื่องนี้มาก คงด้วยความไปดูแบบไม่คิดอะไร ดูตัวอย่างหนังก็อืมน่าดูดี คงเหมือนหนังรักทั่วไป พอเห็นว่ามาจากผลงานของ Nicholas Sparks ก็เพิ่มความน่าดู แต่ก็ไม่ได้หวังอะไรมาก พอดูจบมันเป็นอะไรที่อิ่มและรู้สึกดีมากๆในความรู้สึก ชอบการดำเนินเรื่องของหนังมากถึงมากที่สุด ไม่น่าเบื่อ มีอะไรให้ลุ้นตลอด ตัดต่อออกมาได้ดีมาก บทจะจีบกันก็น่าร้ากกกกกซะไม่มี ชอบทุกตัวละคร ทุกคนแสดงได้ออกมาเเบบเป็นธรรมชาติมาก ตรงนี้ชอบจริงๆ โดยเฉพาะพระเอกนางเอกหรือแม้แต่ลูกๆในเรื่อง โดยเฉพาะเจ้าตัวเล็กผมชอบมาก คือดูเรื่องนี้ ได้ทั้งลุ้นระทึก ไปจนถึงฉากที่ต้องนั่งจิกเบาะกันเลยทีเดียว เขินแทน>///< น่ารักมากจริงๆต้องไปดูเอง ยิ่งตอนจบนะเป็นอะไรที่ผมชอบมากจริงๆ แนะนำไปดูเลยนะครับ ผมว่าคุ้ม สำหรับผมคงได้ดูอีก มีแผ่นต้องซื้อเก็บแน่นอน มันคือหนังรักที่ลงตัว เป็นหนังครอบครัวที่ดูแล้วอบอุ่น น่าเสียดายที่หนังดีๆแบบนี้ ฉายน้อยโรง ผมชอบคำพูดที่ว่า \"หนังดีคือหนังที่เราชอบ\" และสำหรับเรื่องนี้ สมบูรณ์แบบมากสำหรับผม ดูจบแล้วแทบอยากจะหนีไปอยู่เมืองเล็กๆนั่นแบบนางเอกเลยแหละ\n"}
