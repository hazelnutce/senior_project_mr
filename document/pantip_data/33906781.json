{"movie_name": "Minions", "text": "[Mini-Review] Minions มินเนี่ยน (ไม่ Spoil)\n.\n“หนังบอกเล่าเรื่องราวของเจ้าตัวเหลืองได้อย่างน่ารักน่าชัง การเล่าเรื่องโดยขยายความจากภาคก่อนหน้า ยิ่งชวนให้เข้าถึงลักษณะเฉพาะและความป่วนเกินกว่าจะบรรยาย”\n.\nเรื่องราวของเจ้ามินเนี่ยน เริ่มต้นที่รุ่งอรุณแห่งกาลเวลา ... มินเนี่ยน เป็นสิ่งมีชีวิตเซลล์เดียวสีเหลืองที่ได้ผ่านการวิวัฒนาการและทำหน้าที่รับใช้บรรดาเจ้านายวายร้ายแสบขั้นเทพ พวกมินเนี่ยนที่ล้มเหลวตลอดกาลในการรักษาชีวิตเจ้านายของตัวเองเอาไว้ นับจาก ที.เร็กซ์ จวบจนถึงนโปเลียน พวกมันพบว่าตัวเองไร้เจ้านายและจมอยู่ในความหดหู่ แต่เมื่อมินเนี่ยนตัวหนึ่งนามว่า เควิน มีแผนการและได้ร่วมมือกับสตวร์ทจอมเกรียน และบ็อบน้อยผู้น่ารัก ในการออกผจญภัยในโลกกว้างเพื่อหาเจ้านายวายร้ายคนใหม่สำหรับมันและเพื่อนพ้อง ทั้งสามได้ออกผจญภัยสุดระทึกจนไปพบกับผู้ที่อาจจะเป็นเจ้านายใหม่อย่างสการ์เล็ต โอเวอร์คิล (แซนดรา บุลล็อค) จอมวายร้ายหญิงคนแรกของโลก พวกมันเดินทางจากทวีปเยือกแข็งแอนตาร์กติกามายังนิวยอร์กซิตี้ในยุค 60’s และไปลงเอยอยู่ในลอนดอน ที่ซึ่งพวกมัน จะต้องเผชิญหน้ากับความท้าทายที่ยิ่งใหญ่ที่สุดจนถึงตอนนี้ นั่นคือการปกป้องเหล่า มินเนี่ยน...จากการถูกกำจัด! (Cr.majorcineplex.com)\n.\nภาคแยกเฉพาะของเจ้าตัวเหลืองสุดแสบจากภาพยนตร์เรื่อง Despicable Me (2010) และ Despicable Me 2 (2013) โดยภายในเรื่องจะมีเนื้อหาเกี่ยวกับเจ้าตัวเหลืองทั้งหมด และมีความเชื่อมโยงกับตัวละครในสองเรื่องข้างต้นอยู่ด้วย ตัวหนังบอกเล่าถึงต้นกำเนิดของเจ้าตัวเหลือง การผจญภัย และเรื่องราวสุดน่ารักที่กำลังจะเกิดขึ้น ซึ่งเป็นการเปิดเผยถึงอุปนิสัย ลักษณะเฉพาะ และความป่วนสุดขีดของเจ้า Minions ให้เรารู้จักดีขึ้นอีกด้วย ด้วยความป่วนของผองเพื่อนเจ้าตัวเหลืองเหล่านี้จึงชวนให้ผู้ชมอมยิ้มและหัวเราะไปกับความน่ารักของพวกเขาไปได้ตลอดทั้งเรื่อง ซึ่งความสนุกเหล่านี้อาจมากน้อยขึ้นกับความคุ้นเคยของผู้ชมกับเจ้าตัวเหลือง และการเข้าถึงมุกตลกที่มีการจิกกัดศิลปิน ชนชั้นผู้ปกครอง และประเทศมหาอำนาจอยู่ด้วยครับ สำหรับระบบ 3D ในเรื่องนี้งานภาพสวยงามมีมิติมากครับ เชียร์ระบบนี้เท่านั้น\n.\nMy Score : 7.5/10\n\n"}
