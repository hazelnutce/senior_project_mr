{"movie_name": "4DX Westgate Cineplex", "text": "มีโอกาสไปดู Jungle Book เมาคลีลูกหมาป่า ในรูปแบบ 4DX มาครับ\nต้องออกตัวว่าเป็นครั้งแรกเลยที่ดูหนังผ่านระบบนี้  เพราะก่อนหน้านี้ ยังไม่ค่อยเชื่อเท่าไหร่ว่าไอ้การมีน้ำมีลมอะไรแบบนี้\nมันจะช่วยให้หนังมีอรรถรสขึ้นมาได้ยังไง แต่พอได้ดูเรื่องนี้ต้องบอกว่า มันช่วยให้การดูหนังสนุกมากขึ้นอีกเป็นกอง\n\nโดยเฉพาะกับหนังเรื่องนี้ ที่มีฉากให้ร่วมสนุกเยอะแยะ เช่น\n\nฉากปีนต้นไม้ แล้วกระโดดไปกระโดดมา เก้าอี้นี่โยกซ้ายขวา ซ้ายขวา เหมือนเราได้กระโดดกับเค้าด้วย\nฉากตกน้ำ กับ ฝนตก รู้สึกได้เลยว่ามีละอองน้ำมาแตะๆที่ตัว ( แต่ไม่ถึงกับเปียกนะครับ )\nฉากหนีเชอร์คานไปด้วยความเร็ว  จะมีลมมาพัดปะเข้าหน้า ประมาณว่า เออใช่เลย นี่ล่ะความรู้สึกเวลาเราวิ่งเร็วๆ\n\nที่ผมชอบที่สุดและมีให้ตลอดทั้งเรื่อง คือ ตัวเก้าอี้ มันนอกจากจะทำหน้าที่เหวี่ยงไป เหวี่ยงมา แรงๆ แล้ว\nมันยังทำหน้าที่หมุนเคว้งไปมาเบาๆ ให้ได้อารมณ์เหมือนกับกำลังจะพาเราเข้าไปในซีนตื่นเต้นๆ\nมันเลยเป็นเหมือนส่วนประกอบที่ช่วยเพิ่มอรรถรสให้เราได้เป็นอย่างดีเลยล่ะครั\n\nแต่ที่ยังไม่เห็นก็คือ เค้าว่าเอฟเฟ็คก์ มันมีอยู่ 7 อย่าง นี่ยังเห็นไม่ครบครับ\nขาดคือ กลิ่น นี่ ไม่มีเลย สงสัยหากลิ่นสัตว์ป่าจริงๆ ไม่ได้มั้ง 555\nกระซิบ หรือ สะกิด อะไรนี่ ไม่เห็นมี แต่ก็สงสัยเหมือนกันว่าเค้าจะทำยังไง\nส่วนแสงนี่ เรื่องนี้ ค่อนข้างน้อย ผมว่าถ้าไปดูพวก ไอรอนแมน หรือ หนังแนวซุปเปอร์ฮีโร่ เรื่องแสงนี่น่าจะชัด\n\nโดยรวมๆแล้วชอบเอฟเฟคก์และการดูหนังระบบนี้เข้าให้แล้วครับ\nส่วนเรื่องเนื้อหา รอท่านอื่นมารีวิวละกัน ส่วนตัวผมโอเคกับหนังประเภทนี้ครับ ดูสนุกตามสไตล์ Disney เรื่องก่อนๆ\nแต่ก็ไม่ได้ถึงกับชอบมาก หรือเป็นที่จดจำอะไร\n\nจัดเป็นหนัง Feel Good เรื่องนึงที่น่าพอเด็กๆเข้าไปชมครับ\n"}
