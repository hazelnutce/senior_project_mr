{"movie_name": "ฉลาดเกมส์โกง", "text": "#ฉลาดเกมส์โกง #เตือนเตรียมใจก่อนไปดู\n1. ดีเกินคาด ดูแล้วอิน ระทึกขวัญทั้งๆที่ไม่มีผีสักตัว\n\n2. ที่อินมาก เพราะเกือบทุกคนต้องเคยเรียนในโรงเรียนมาแล้ว ยิ่งเอาเรื่องเน่าๆ แนวคิดค่านิยมในโรงเรียนมาแฉบนหน้าจอยิ่งอินหนัก\n\n3. จังหวะเล่าเรื่องดีสุดๆ บิวท์ได้เป๊ะๆ ทำให้ peak เกือบตลอดเวลา (แม้ตอนท้ายจะบิวท์จนเอียนไปนิดนึงก็ตาม)\n\n4. หนังตลกมาก ตลกทั้งฉากย้อนแย้ง และอีกหลายสัญลักษณ์ที่แทรกมาในจังหวะที่เพอร์เฟค ตลกรายละเอียดบางอย่างที่เราคาดไม่ถึง เช่นเก้าอี้เด็ก, sit นี่, ซื่อตรงการพิมพ์ ซตพ\n\n5. นักแสดงสุดยอดมาก เล่นดี ไม่แข็งแบบในตัวอย่างหนังแบบที่คาดไว้ นางเอกแสดงได้ดี อุ้มหนังอยู่ทั้งเรื่อง เพื่อนนางเอกสวยมาก ชอบๆ\n\n6. ชอบเพลงประกอบภาพมาก คือใส่มาได้ถูกที่ถูกเวลา พอดี เสริมให้หนังลุ้นมากขึ้น คือถ้าเทียบกับหนังไทยเรื่องอื่นๆ เรื่องนี้กินขาดจริงๆ\n\n7. เกลียดอย่างเดียว จะกลับลำมาโลกสวยทำไม มันจะสอนใจตรงไหนในเมื่อยิ่งคิดก็มีแต่หายนะล้วนๆ\n\n8. แม้จะมี tie-in ก็เนียนดี ชอบมากๆ ไทยประกันก็แทรกได้ลงตัวดี ไม่ยัดเยียด\n\n9.หนังสอนใจสอนโลกสุดๆ คือมันเล่นกับความจริงที่เห็นในปัจจุบัน ว่าโลกมันไม่สวยอย่างที่คิด ความจริงกลับทำให้หลายอย่างยิ่งเลวร้ายลง เป็นเรื่องจริงที่หลายคนปฎิเสธโลกสวยว่าทำดีได้ไม่ต้องแคร์ใคร...ได้ซะที่ไหนหละ ทุกอย่างจำเป็นต้องมีตรงกลางที่พอดีเสมอ\n\n10. สรุป ดูเหอะ คุ้ม หนังยาว130 กว่านาที แต่แทบไม่เบื่อเลย ลุ้นประทับใจสุดๆ (ถ้าหนังจะรีเมคหรือโกอินเตอร์ก็ไม่แปลกใจ เพราะมันดีจริงๆ)\n\n\n#มะพร้าวห้าว #OohCocoNUT\n\nสงสัยหรืออยากพูดคุยทักทาย เจอะกันได้ที่นี่เลยครับ\n[Spoil] คลิกเพื่อดูข้อความที่ซ่อนไว้\n\n\n\n\n"}
