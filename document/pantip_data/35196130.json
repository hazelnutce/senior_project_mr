{"movie_name": "เทริด", "text": "สวัสดีคะ\nก่อนอื่นต้องขอบอกว่า จขกท เป็นคนภาคใต้โดยกำเนิด ใช้ภาษาใต้มาตั้งแต่รุ่นปู่ย่าตายาย ค่อนข้างจะใกล้ชิดวัฒนธรรมสูง เนื่องด้วยตอนที่คุณยายยังมีชีวิตท่านชอบดู หนังตะลุง มโนราห์ โดยเฉพาะป๋าเอกชัย ศรีวิชัยเป็นอย่างมาก พอคุณยายเสียไป ก็ไม่ค่อยได้ดูเหมือนแต่ก่อน ส่วนตัว จขกท เคยรำมโนราห์ตอนเด็กๆด้วยคะ\nปรกติเป็นคนที่ไม่ค่อยเสียเงินไปดูหนังไทยหรอกคะ หนังเรื่องเดียวที่เคยดูมีเพียง ตำนานสมเด็จพระนเรศวร เท่านั้น ที่เหลือจะชอบดูพวกหนัง Super Hero หรือ พวกหนังฝรั่งบู๊ล้างผลาญคะ\n\nเอาล่ะ มาพูดถึงหนังเรื่องเทริดกัน\nตั้งแต่เห็นโฆษณา ใน เฟสบุ๊ค ของป๋าเอกชัย ก็คิดอยู่แล้วว่าต้องไปดู\n\nเปิดมาตอนแรก มีการเล่าเรื่องของโนราห์เล็กๆ ซึ่งดีมากเลยคะ เป็นการอธิบายตำนานเล็กๆน้อยๆพอกรุ้มกริ่ม เป็นการสร้างความเข้าใจให้แก่คนที่ไม่รู้เรื่องราวตำนานของโนราห์ ต่อด้วยความหลังที่ครูนึกถึงเรื่องราวในอดีตของลูกชาย มีการโชว์โเกชั่นใหม่ๆที่สวยงามมาก ทำให้คิดถึงบ้านมา ณ บัดดลเลยคะ ถึงแม้บางฉากจะเศร้าไปบ้าง แต่ก็ยังแฝงความตลกๆไปด้วย ชอบที่สุดก็พี่บอล วงกลม กับคนที่รับบทเพิ่ม หัวเราะได้ตลอดเวลา\nส่วนฉากซึ้ง น้ำตามนี่มาคลอตรงเบ้าแระ อารมณ์นี่คล้อยตามตัวละครเลยคะ\n\nสิ่งหนึ่งที่รู้สึกดีมากอีกอย่างคือการเอาคนใต้ ที่พูดใต้จริงๆมาแสดงคะ มันลื่นไหลมาก ฟังแล้วไม่ขัดหูเลยแม้แต่ เพราะบางเรื่อง บทพูดใต้ยังพูดกลาง ใต้ก็ไม่ใต้ฟังขัดหูมากกกก แต่เรื่องนี้ไม่ขัดเลยคะ ฟังสบายมาก\n\nโลเกชั่นดี ภาพสวย ตัวแสดที่รำโนราห์จริงๆที่ตัวรำสวยมากกกกกกกกคะ ดูแล้วรู้สึกตื้นตันมากเลย\n\nขอชมฝีมือการกำกับของป๋าเอกชัยจริงๆ เป็นหนังเรื่องแรกแต่ละเมียดละไมมากคะ\n\nบอกตรงๆว่า ตัว จขกท เองนี่ดูแล้วรู้สึกภาคภูมิใจ และดีใจเป็นที่สุด ที่ในที่สุดป๋าเอกก็ทำอย่างเคยกล่าวไว้จริงๆ ขอบคุณป๋าเอกมากๆคะ\n\nอย่าลืมไปดูกันนะคะ\n"}
