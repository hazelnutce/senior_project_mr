{"movie_name": "Everest (2015)", "text": "[Mini-Review] Everest ไต่ฟ้าท้านรก (ไม่ Spoil)\n.\nEverest ได้รับแรงบันดาลใจจากเหตุการณ์จริง ในปี 1996 เรื่องราวของสองกลุ่มนักปีนเขาที่กำลังเดินทางเพื่อพิชิตยอดเขาที่สูงที่สูงที่สุดในโลกอย่างเอเวอเรสต์ แต่พวกเขาต้องพบกับพายุหิมะครั้งร้ายแรงที่สุดเท่าที่เคยพบมา ความกล้าหาญของพวกเขาจึงถูกทดสอบด้วยสภาพแวดล้อมทางธรรมชาติอันร้ายแรง และเกิดเป็นอุปสรรค์ที่ทำให้พวกเขาต้องดิ้นรนเพื่อเอาชีวิตรอด ภาพยนตร์ถ่ายทำบนเนินเขาของเทือกเขาเอเวอเรสต์ ในเนปาล, เทือกเขาแอลป์ในอิตาลี รวมถึงสตูดิโอ ในอิตาลีและอังกฤษ (Cr.majorcineplex.com)\n.\nEverest สร้างจากเหตุการณ์ที่เกิดขึ้นจริงในปี 1996 เป็นเหตุการณ์ที่นักปีนเขาสองกลุ่มพบกับพายุหิมะครั้งร้ายแรงที่สุดและทำให้มีผู้เสียชีวิตครั้งเดียวมากที่สุดในประวัติศาสตร์การพิชิตยอดเขาเอเวอเรสต์ โดยตัวหนังยังได้เค้าโครงมาจากหนังสือ Into Thin Air ของ Jon Krakauer และ Left for Dead: My Journey Home from Everest ของ Seaborn Beck Weathers สองนักเขียนผู้ร่วมคณะเดินทางในครั้งนี้ ตัวหนังใช้การถ่ายทอดเรื่องราวแบบหนังสารคดี (Documentary) ซึ่งบอกเล่าเรื่องราวทั้งหมดผ่านตัวละครที่มีตัวตนอยู่จริง การดำเนินเรื่องภายในหนังมีความกระชับและเก็บรายละเอียดได้ครบครัน ตั้งแต่เรื่องราวชีวิตของนักไต่เขา รูปแบบเฉพาะของภูมิประเทศ และวิธีเอาชีวิตรอดจากเหตุการณ์เลวร้ายที่เกิดขึ้นระหว่างการพิชิตยอดเขาเอเวอเรสต์ ด้วยปริมาณนักแสดงชื่อดังที่มาร่วมถ่ายทอดเหตุการณ์ในครั้งนี้ ทำให้นักแสดงบางคนอาจเป็นได้เพียงตัวประกอบเท่านั้น แต่นั่นก็ถูกทดแทนด้วยงานภาพที่ยอดเยี่ยม การใช้โลเคชั่นและระบบเสียงสามารถให้อรรถรสและขับกล่อมการถ่ายทอดเรื่องราวประวัติศาสตร์ในครั้งนี้ได้ยอดเยี่ยมมากๆ\n.\nMy Score : 7.5/10\n\n"}
