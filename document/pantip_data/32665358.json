{"movie_name": "Annabelle (2014)", "text": "Annabelle (2014)\n\n\nนานๆ ทีจะเห็นหนังผีที่คอนเซปต์ไม่ดาดดื่น (ไม่ใช่หนังประเภทย้ายเข้าบ้านแล้วเจอผี หรือไล่ผี) หนังถูกปูปมความลึกลับมาอย่างเพอร์เฟกต์มาตั้งแต่ The Conjuring ที่นางตุ๊กตาตัวนี้ได้ขโมยซีนสุดๆ ในเรื่องนั้น\n\nพอมาเรื่องของนางเดี่ยวๆ แน่นอนว่าคนต้องคาดหวัง เราก็คาดหวังว่ามันน่าจะออกมาดีในระดับหนึ่ง แต่คงไม่ถึงขั้นคอนเจอริ่ง (เรื่องนั้นคือที่สุดละ) แต่เอาจริงๆ พอมาเรื่องของตัวเองกลับ 'ง่อย'\n\nไม่รู้จะโทษนักแสดงหรือบท ที่พอตัวละครพูดประโยคอะไรสักอย่างออกมามันน่าง่วงนอนมากๆ ฉากไหนที่ผีไม่ออกคือเกือบหลับ ทั้งๆ ที่มันเป็นไดอะล็อกที่หาได้ทั่วไปในหนังผีดราม่าครอบครัว แต่มันง่วงกว่าเรื่องอื่นจริงๆ ทำไมก็ไม่รู้เหมือนกัน\n\nการแสดงคือจุดด้อยที่สุดของเรื่องแล้ว โดยเฉพาะ Annabelle Wallis ผู้รับบทแม่ผู้ปกป้องลูกของตัวเองจากอำนาจมืด ที่เหมือนแบกหนังทั้งเรื่องไว้กับตัวเอง และน่าเสียดายที่เธอทำได้ไม่ถึง อย่างฉากหลอกผี ทุกอย่างส่งมาก ซาวด์ บรรยากาศ ผีก็ออกแบบได้โคตรน่ากลัว คนดูกำลังปิดตาเตรียมกรี๊ด แต่ภาพตัดมาที่หน้านางเอกปุ๊บ เอามือที่ปิดตาออกเลยค่ะ รำคาญหน้าชีอะ จะกรี๊ดก็กรี๊ดไม่สุด\n\nอย่างไรก็ตามหนังก็ยังมีข้อดี คือการออกแบบตุ๊กตาแอนนาเบลล์กับฉากหลอกผีต่างๆ ให้อารมณ์น่ากลัวประมาณนึง คนที่หวังไปกรี๊ดจะได้กรี๊ดแน่นอน (อย่างน้อยก็ฉากสองฉากล่ะวะ) แม้ว่าจะตุ้งแช่เดิมๆ แต่หนังก็ยังใส่ไอเดียใหม่ๆ ในการหลอกผีลงไปนะก๊ะ เช่น ฉากในลิฟต์ เป็นต้น\n\nสรุปตุ๊ดให้ 5/10 ค่ะ\n\nติดตามรีวิวอื่นๆ ของตุ๊ดตู่ได้ที่ [Spoil] คลิกเพื่อดูข้อความที่ซ่อนไว้\n"}
