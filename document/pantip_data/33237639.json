{"movie_name": "Nightcrawler (2014)", "text": "มีโอกาสได้ดูหนังเรื่องนี้ในโรง  ‘Nightcrawler เหยี่ยวข่าวคลั่ง ล่าข่าวโหด’  ใครจะพลาดโอกาสดีดี เพราะได้ข่าวว่าอาจไม่มีฉายทั่วไป ซึ่งก็ไม่ทราบว่าด้วยสาเหตุใดหรอก แต่อยากดูมากกกก\n\nหนังเรื่องนี้ นำแสดงโดย Jake Gyllenhaal (Enemy, Prisoners, End of Watch, Source Code, Zodiac) ชิมลางกำกับโดยมือเขียนบท Dan Gilroy ที่เข้าชิงออสการ์ปีนี้ในสาขาบทยอดเยี่ยม เริ่มต้นด้วยไตเติลจากการถ่ายภาพเมืองยามค่ำคืนในมุมสวยๆ แบบแปลกๆ ก่อนจะได้พบกับ Louis Bloom ผู้ซึ่งกำลังลักลอบตัดลวดเพื่อนำไปขาย และตุ๊ยท้อง รปภ. เสียจนตัวงอเมื่อถูกจับได้ นั่นเป็นแค่พฤติกรรมเบื้องต้นที่ทำให้เรารู้จักกับผู้ชายคนที่เลวตั้งแต่ต้นจนจบคนนี้\n\nแน่นอนว่า เขาคงไม่ได้หยุดแค่สิ่งนั้น เมื่อวันที่เขาเห็นทางใหม่ๆ ในการสร้างรายได้ เขาก็ไม่รีรอที่จะกระโจนใส่ เขาพบว่าอาชีพถ่ายภาพข่าวอาชญากรรมทำเงินได้ดี เขาจึงหาเงินด้วยวิธีโกงๆ เพื่อนำไปซื้ออุปกรณ์ถ่ายภาพ ความใหม่กับงานที่ทำ กับความเป็นคนเรียนรู้ไว หัวคิดดี มีวาทศิลป์ ฉลาดแกมโกง ทำให้เขาพบหนทางก้าวหน้าในอาชีพนี้\n\nชนิดที่เรียกได้ว่า “เลวได้ใจ”\n\n\nเอาเป็นว่า บันเทิงมาก บันเทิงแบบจิกกัดวงการสื่อทีวีได้อย่างสนุก สรุปว่า ชอบมากครับ\n\nNightcrawler เหยี่ยวข่าวคลั่ง ล่าข่าวโหด | http://bit.ly/1F8lWiq\n"}
