{"movie_name": "Lucy ลูซี่ สวยพิฆาต", "text": "สัปดาห์นี้ได้เวลามาทำความรู้จักกับหนังไซไฟทริลเลอร์ในแบบของ Luc Besson กันบ้าง หลังเคยได้ทำความรู้จักกับไซไฟแบบแนวๆ ผลงานการแสดงของ Scarlett Johansson มาจาก ‘Under The Skin’ ไปแล้ว ‘Lucy’ หรือชื่อไทย ‘สวยพิฆาต’ ที่หยิบจับเอาแนวความคิดที่ว่า ถ้าคนเราสามารถใช้ประสิทธิภาพของสมองได้ 100% เต็มแล้วเราจะทำอะไรได้บ้าง\n\n\nหนังว่าด้วย Lucy ที่ถูกพวกค้ายาจับตัวไว้เพื่อจัดการผ่าท้องเอายาเสพติดชนิดใหม่ของโลกใส่เข้าไป เพื่อขนส่งไปยังต่างประเทศ แต่กลับกลายเป็นว่า “ถุงแตก” ยาเสพติดชนิดนี้จึงแทรกซึมเข้าไปสัมผัสกับเนื้อเยื่อของร่างกายเธอเข้าโดยตรง ส่งผลให้เธอกลับมีพลังในการด้านคิด รับรู้และแก้ไขปัญหาที่สูงขึ้นกว่ามนุษย์ปกติ\n\nเธอจึงใช้โอกาสนี้เพื่อเอาคืนและ... และ... และ...\n\nหนังเล่าเรื่องราวของการก้าวข้ามขั้นทางภูมิปัญญาของมนุษยชาติแต่กลับไม่สะเปะสะปะ เล่าแล้วดูสมจริง อาจจะมีเพ้อๆ ฟุ้งๆ บ้าง แต่ก็ยังตบเข้าที่เข้าทางได้ในที่สุด หนังใส่ปรัชญาโน่นนี่นั่นเข้ามาเสริมเนื้อเรื่อง ขณะเดียวกันก็เล่าสิ่งที่นางเอกต้องการจะทำไปให้ถึงจุดหมาย โดยมีด็อกเตอร์คุ้นหน้าคุ้นตาอย่าง Morgan Freeman เข้ามาร่วมแต่งเติมความเพ้อฟุ้งหลุดโลกให้ดูมีน้ำหนักมากขึ้น\n\nดูไม่ยาก สนุกพอสมควรเลย ที่สำคัญอย่าเข้าใจผิดคิดว่าเป็นหนังแอ็คชั่นล้วนๆ เด็ดขาด!\n\nLucy สวยพิฆาต | http://bit.ly/1qLyPmK\n"}
