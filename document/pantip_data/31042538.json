{"movie_name": "Review หนังเรื่อง Prisoners", "text": "Prisoners\n\nให้คะแนน 7/10 แนว Drama&Thriller สืบสวนสอบสวน เรื่องราวของการตามหาลูกสาวของเคลเลอร์- Hugh Jackman (คนที่เล่นเป็นวูฟเวอรีนหนะ) ที่คาดว่าหายตัวไปโดยการลักพาตัว และมี Jake Gyllenhaal (คู่ Brokeback Mountain ของเรา) รับบทเป็นนักสืบโลกิ ติดตามสืบคดีนี้\n\nPrisoners บอกเลยตอนแรกดูจากที่ตัดโฆษณาแล้วไม่มีความคิดที่อยากจะไปดู “ก็แค่หนังที่พ่อตามหาลูก” แถมยังคิดอีกว่า “ตัดโฆษณาอะไรมาไม่ดีเลยดูไม่น่าสนใจ” แต่ทนความอยากรู้ของตัวเองไม่ได้เพราะใครต่อหลายคนบอกว่าดี จึงต้องไปพิสูจน์กับตาว่า จริงป่าวว๊า??? เมื่อดูจบความคิดนี้หายวั๊บบบบบบ... ที่จริงแล้วหนังเรื่องนี้ตัดโฆษณามาดีทีเดียวเลยต่างหาก เพราะไม่ได้เฉลยหรือสปอยในตัวหนังออกมาเลย ซึ่งเป็นสิ่งที่ดีมากสำหรับผู้ชม (หากเทียบกับหนังเรื่องอื่นๆคุณสามารถสังเกตได้เลยว่าเค้าจะตัดฉากเด็ดๆมาให้เราดูเป็นโฆษณา เพื่อหลอกเราให้ไปดู และเมื่อเราเข้าไปดูในโรง ฉากที่เห็นในโฆษณามันก็คือฉากเด็ดในหนังทั้งหมด ซึ่งทั้งเรื่องก็มีแค่ฉากเด็ดพียงเท่านั้น มากกว่านั้นไม่มีและ หุหุ)\n\nหนังดำเนินเรื่องแบบเรื่อยๆเงียบๆแต่ไม่เนิบ และไม่ได้น่าเบื่อ สามารถดึงความอยากรู้อยากเห็นให้คนดูต้องรู้จักรอและติดตามต่อไปเรื่อยๆ และค่อยๆคลายปมออกมาทีละเปรอะๆ หนังไม่ได้ให้ความรู้สึกตื่นเต้นหวือหวาอะไรมากมาย หากเปรียบเทียบแบบที่คุณๆคิดว่ามันจะตื่นเต้นมากแบบทันทีทันใด เรื่องนี้คุณจะใจร้อนไม่ได้นะฮ๊า เพราะยังไงเขา (ในหนัง) ก็ยังไม่บอกซะที 5555 แต่ถือว่าเป็นการรอคอยที่คุ้มค่า เดาทางไม่ได้เลย หนังผูกปมได้ดีและทุกๆอย่างมีที่มาที่ไปเกี่ยวพันกันหมด เหมาะสำหรับคนที่ดูและรู้จักคิดตามหนังบ้างและประติดประต่อเรื่องราว แต่ตัวหนังไม่ได้เข้าใจยากอะไรมากมายดูได้ ดูดี แต่ต้องใจเย็นสักนิด\n\nในเรื่องการแสดง ทุกตัวละครแสดงบทบาทออกมาได้ดีเยี่ยม เหมือนเป็นตัวละครนั้นและประสบเหตุการณ์จริงๆเหมือนเล่นเป็นตัวเองยังไงอย่างงั้น โดยเฉพาะพระเอกของเรา พี่ฮิวจ์ แจ็คแมน อารมณ์ที่พรุ่งพรวดมาก ให้ความรู้สึกของพ่อที่สูญเสียและเฝ้าตามหาลูกอย่างแท้จริง ดวงตานี่แดงก่ำเหมือนร้องไห้มาอย่างหนัก และอื่นๆ ต้องไปดูกันเองค่ะ\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\n"}
