{"movie_name": "Hercules เฮอร์คิวลีส", "text": "[Review] Hercules\nเฮอร์คิวลีส\n\nAction | Adventure\n\nผู้กำกับ: Brett Ratner\nดารานักแสดง:  Dwayne Johnson\n                  Ian McShane\n                  John Hurt\n\n\nช่วงน้องปลวกเมาท์มอยหนัง\n     ปีนี้มีหนังเรื่องเฮอร์คิวลีสออกมา 2 เวอร์ชั่น น้องปลวกก็ไม่เข้าใจเหมือนกันว่าทำไมต้องทำออกมาแข่งกันด้วย ซึ่ง The Legend of Hercules นั้นน้องปลวกถูกใจตรงที่พระเอกหล่อเท่านั้น แต่ถ้าเนื้อเรื่องน้องปลวกรู้สึกว่าเวอร์ชั่นของเดอะร็อคสนุกกว่ามาก จึงขอเมาท์มอยเฉพาะเวอร์ชั่นเดอะร็อคนะจ๊ะ\n     ขอบอกก่อนเลยว่าน้องปลวกโดนตัวอย่างหนังหลอกเต็มๆ เพราะจากตัวอย่างมันเหมือนเป็นเนื้อเรื่องเกี่ยวกับเฮอร์คิวลีสปฏิบัติ 12 ภารกิจ ซึ่งน่าจะมาพร้อมกับ CG สัตว์ประหลาดอันน่าตื่นตา แต่มันกลับเป็นเนื้อหาที่รวบรัดและถูกกล่าวถึงประปรายในเนื้อเรื่องเท่านั้น!!! แต่!!! ถึงแม้เดอะร็อคจะไม่ได้หน้าหล่อดึงดูดอะไรบวกกับเนื้อเรื่องไม่ได้เป็นไปตามที่ตัวอย่างชวนให้คิด เนื้อเรื่องตั้งแต่ต้นจนจบกลับสนุกอย่างคาดไม่ถึง\n     ผู้กำกับเลือกที่จะให้เราจะได้เห็นอีกด้านหนึ่งของบุรุษผู้เป็นตำนานอย่างเฮอร์คิวลีส ซึ่งเป็นอะไรที่แปลกใหม่แหวกแนวดี มีหลากหลายอารมณ์ มีฉากตื่นเต้นให้เราได้ลุ้นกัน มีการหยอดมุกให้ขำได้ตลอดทั้งเรื่อง แถมท้ายเรื่องยังมีฉากเศร้าให้เราได้อินอีกต่างหาก ซึ่งต้องขอปรบมือให้ผู้กำกับเลยจ้า ทางด้าน CG นั้น ถึงแม้จะมีไม่มากและไม่ได้อลังการมากมาย แต่เมื่อถึงฉาก CG ก็จัดว่าสวยใช้ได้ ดูแล้วเนียนตาดี ส่วนด้านนักแสดง แต่ละคนนั้นแสดงได้ดีมากๆ ถึงแม้หนังจะสั้นไปหน่อย แต่ก็แสดงออกมาให้เราอินไปกับเนื้อเรื่องจนลืมเวลาได้เลย\n     ถ้าใครหาหนังแนวตำนานกรีกมาดูสักเรื่อง โดยเน้นที่ความสนุกและความแปลกใหม่ หรือใครที่เป็นแฟนของเดอะร็อคก็ลองรับชมเรื่องกันกันได้นะจ๊ะ จัดว่าสนุกใช้ได้เลยทีเดียว\n\nI am Groot!!.. อ่าวเฮ๊ยผิดเรื่อง I am Herculessss!!!~\n\nคะแนนความชอบส่วนตัว: 8/10\n\nCR: IMDb - Hercules\nสามารถติดตามรีวิวเรื่องอื่นๆได้ที่ http://nongpluak-chuandoonung.blogspot.com/\n"}
