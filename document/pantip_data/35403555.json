{"movie_name": "Ghostbuster2016", "text": "ถึงจะไม่เคยดู Ghostbusters เวอร์ชั่นแรก ทั้ง 2 ภาค (ภาคแรกเข้าฉายในปีเกิดของผมพอดี) แต่ก็พอจะทราบว่าหนังเล่าเรื่องราวของ \"บริษัทกำจัดผี\" ที่มีแกนนำเป็นชาย 4 คน\n\nแต่สำหรับเวอร์ชั่น reboot ของผู้กำกับ Paul Feig หนังกลับเลือกที่จะเปลี่ยนตัวละครนำที่เป็นเพศชายล้วนมาเป็นตัวละครเพศหญิงล้วน\n\n\n\nแน่นอนว่ามันมาพร้อมกระแสต่อต้านจากแฟนหนังรุ่นเก่ามากมาย (ซึ่งผมเองก็ไม่ทราบรายละเอียดมากนัก เพราะไม่ได้ติดตามข่าวสารก่อนหนังฉายเลย บางทีอาจมีประเด็นอื่นร่วมด้วย)\n\nแต่เมื่อได้ดูตัวหนังแล้วก็พบว่า ประเด็นหลักของหนังช่างสอดคล้องกับกระแสต่อต้านที่เกิดขึ้น จนบางทีก็อดคิดไม่ได้ว่าผู้กำกับสตรีนิยม (Feminist) อย่าง Paul Feig เลือกใช้หนังเรื่องนี้เป็นเครื่องมือในการเผยให้สังคมได้เห็นอะไรบางอย่างที่ซ่อนอยู่ แม้กระทั่งกับคนที่ไม่ได้ดูหนังเรื่องนี้ก็ตาม\n\n"}
