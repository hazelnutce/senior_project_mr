{"movie_name": "maze runner", "text": "- Maze Runner -\n\n----> โปรดใช้วิจารณญาณในการอ่าน <----\n\n    มาแล้วครับหลังจากห่างหายไปสามอาทิตย์ เพราะช่วงนี้ดูไม่ค่อยมีหนังน่าสนใจเท่าไหร่ จนเจอเรื่องนี้พร้อมกับเห็นรีวิวจากต่างประเทศเลยต้องลองโดนซะหน่อยเรื่องนี้\n\n    เอาล่ะ ! เข้าเรื่องย่อเลยล่ะกัน เรื่องนี้จะเกี่ยวกับการที่พระเอกที่ชื่อ Thomas โดนล้างสมองจนจำอะไรไม่ได้แล้วมาอยู่ในหมู่บ้านเล็กๆกลุ่มนึงที่อยู่ในเขาวงกต ซึ่งตั้งแต่พระเอกเข้ามาทุกอย่างก็เปลี่ยนไป และพระเอกก็พยายามหาทุกวิถีทางที่จะออกจากเขาวงกตให้ได้ ...\n\n    ในส่วนรายละเอียดเนื้อเรื่องที่ได้ไปดูมา เนื้อเรื่องทำได้ดีครับ สมกับที่ขึ้นหราในโปสเตอร์ว่า \"นำมาจากนิยายขายดี\" ผู้กำกับเองก็ทำออกมาได้ดีครับตื่นเต้น ไม่ผิดหวังจากที่คาดความสนุกไว้จริงๆ ( Wes Bell ผมไปดูข้อมูลการกำกับคร่าวๆ เหมือนจะโนเนมนะครับ ถ้าเข้าใจผิดขออภัย ณ ที่นี้ด้วย ) ในเรื่องจะเป็นแนวดราม่า Sci-Fi และก็ Mystery ด้วย ถ้าใครเคยดู Edge of Tomorrow ก็จะเข้าใจครับ แนวเดียวกันครับ\n\n    ส่วนเอฟเฟ็คกับเสียงก็ทำได้ดีเช่นกันครับไปควบคู่กันได้ดีเรื่องนี้เอฟเฟ็คจะเป็นตัวชูโรงเหมือนกันนะครับ เพราะในเนื้อเรื่องมีใช้เยอะ แต่ก็ทำออกมาได้ดีครับ\n\n    ส่วนตัวละครครับทุกตัวเล่นได้สมบทบาทหนังฟอร์มยักษ์ โดยเฉพาะพระเอกครับ ( Dylan O'Brian ) ตีบทแตกจริงๆครับสมกับเป็นตัวเอก ดูแล้วอินตามพระเอกเลย ยกให้เป็น Man of the match จริงๆสำหรับเรื่องนี้ !\n\n    สรุปครับ : เรื่องนี้ตื่นเต้น สนุกแน่นอนครับสำหรับใครที่สนใจแนว Edge of Tomorrow ผสมกับกลิ่นไอความเป็นแนวเรื่องวัยรุ่นแนว The Hunger Games ตั้งแต่ดูเรื่อง Edge of Tomorrow มา ก็มีเรื่องนี้แหล่ะครับ ที่ทำให้ผมดูแล้วตื่นเต้นและสนุก ตาแทบไม่กะพริบเกือบทุกช่วง !\n\n    ปล. แอบสปอยนิดนึงนะ ... รอดูภาคต่อไปอยู่นะ ! 555\n\n   Review's Point : 8.5 / 10\n\n   Review by Darknight.\n"}
