{"movie_name": "Rush", "text": "เป็นหนังแข่งรถที่สนุกมากครับ เสียงเครื่ืองยนต์นี้กระหึ่มกรีดร้องดังอย่างกับพร้อมจะระเบิดได้ตลอดเวลา ตัดต่อตอนแข่งก็มัน ลุ้นจนกำมือแน่นไม่รู้ตัวเลยอ่ะ\n\nหนังเรื่องนี้ เทน้ำหนักให้กับตัวเอกทั้ง 2 คนได้โคตรๆๆๆจะลงตัว ไม่รู้ใครเด่นกว่ากัน จนเดาทางเนื้อเรื่องได้ยากเหมือนกัน (โดยเฉพาะตอนจบ) \"เจมส์ ฮันท์\" กับ \"นิกิ เลาด้า\" 2 ชื่อนี้จะจำไปอีกนานแสนนานเลย เป็นคาแรคเตอร์ในหนังแข่งรถที่ยอดเยี่ยมมากครับ เท่ ทั้งคู่\n\nในฉากแข่งรถ บางครั้งดูไม่ทันจริงๆว่า รถใครเป็นรถใคร กว่าจะรู้บางที จบสนามไปก่อนซะละ ฮ่าๆ (หรือเพราะผมมองพลาดเอง) แต่พอดูๆไป เริ่มชินกับความเร็วในการตัดต่อ ก็เริ่มจับทางได้และลุ้นได้ถูกคัน ซึ่งผมมองว่า ฉากแข่งรถยังมีอะไรที่ขาดๆเกินๆอยู่นิดหน่อยนะ ไม่งั้นจะเป็นฉากแข่งรถที่เจ๋งมากเลย แต่แค่นี้ก็โคตรทรงพลังละครับ\n\nหนังเล่าเรื่องได้ไวไม่อืดอาดแม้แต่นิด แต่ก็มีผ่อนคันเร่งเมื่อต้องเล่าช่วงดราม่า และกระทืบคันเร่งอีกครั้งเมื่อเข้าสู่สนามแข่ง หนังมันบิ๊วอารมณ์คนดูได้หลากหลายอารมณ์อย่างกับสับเกียร์เลยอ่ะ เจ๋งมากๆอ่ะครับ พี่รอน ฮาเวิร์ด\n\n\n\n\n"}
