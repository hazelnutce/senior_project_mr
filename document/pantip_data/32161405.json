{"movie_name": "how to train you dragon 2", "text": "หลังจากภาคแรกของ How to train your dragon ทำออกมาได้ ประทับใจและสนุกแบบสุดๆ จึงไม่แปลกที่ค่อนข้างคาดหวังกับภาค 2 อยู่พอสมควร อย่างน้อยก็ขอแค่สนุกเท่าภาคแรกก็พอละ\n\nภาคนี้โดยรวมแล้ว มันไม่ได้รู้สึกว่า \"สนุก ตื่นเต้น แปลกตา\" แบบภาคแรก คงเพราะเคยเห็นแนวๆนี้มาหมดแล้ว แต่ที่รู้สึกได้ชัดเจนคือ เนื้อเรื่องมีความเป็น \"ผู้ใหญ่\" มากขึ้น ตามอายุของกลุ่มตัวละคร ซึ่ง ฮิคอัพ ก็โตมาแล้วเท่ทีเดียวเชียว\n\nหนังมีช่วงที่รู้สึกว่า เนื่อยๆอยู่บ้าง เพราะใส่ดราม่าเข้ามาเยอะ และเพื่อที่จะปูทางให้เนื้อเรื่องมันเข้มข้น ภาคนี้เลยใช้เวลาปูเรื่องนานเหมือนกัน จึงทำให้รู้สึกเนื่อยๆ แต่หนังก็พยายามเอาตัวละครน่ารักๆ หรือมุกตลกแทรกมาตลอด ซึ่งก็พอเรียกความสนใจของคนดูให้พอติดตามเรื่องไปได้ตลอดอยู่นะ\n\nยังคงชอบทุกๆฉากที่มี ฮิคอัพกับเขี้ยวกุด อยู่ด้วยกันเสมอ ยิ่งภาคนี้ก็ยิ่งรู้สึกว่าดีกว่าเดิมมาก แลดูมีความสนิทมากกว่าเดิมจนรู้สึกได้ ซึ่งมังกรภาคนี้จะได้เห็นแทบทุกชนิดแล้วล่ะมั้ง เยอะมว้าก แล้วก็เป็นตัวแย่งซีนด้วยสิ เวลามนุษย์จะคุยกัน ก็มักมีมังกรทำอะไรน่ารักๆ อยู่ในฉากหลังเสมอ\n\nมุมกล้องยังคงทำได้ดีเหมือนเดิม ยิ่งเป็นมุมมองผ่านไหล่คนขี่มังกร (ฮิคอัพ) ก็ยิ่งทำให้รู้สึกน่าตื่นตาตื่นใจอยู่นะ บวกกับเพลงประกอบสุดเพราะจากภาคที่แล้ว ที่ภาคนี้มาแบบจัดเต็ม ฟังกันจนฟินเลย\n\nภาพสวยมากกกกกกกกกกก แสงสีพื้นผิว ทุกอย่างสวยแบบสุดๆ สมควรแบบที่สุดที่จะต้องดูแบบ 3มิติ นะครับ คุ้มค่ามากมาย แค่ไปดูงานด้านภาพก็คุ้มแล้วอ่ะ สวยจริง\n\nสิ่งที่รู้สึกไม่ค่อยถูกใจซักเท่าไร ก็คงเป็นช่วงท้ายๆของเรื่องนั้นแหละ แค่ไม่ค่อยพอใจเนื้อเรื่องที่จบในลักษณะนี้ ไม่ชอบเท่าไรที่ต้องออกมาแบบนี้ ทั้งๆที่มันมีทางอื่นอีก \"แต่\" ก็พยายามคิดตามประเด็นของภาคนี้นะ ก็พอจะทำใจรับได้ว่า ทำไมต้องเป็นเช่นนี้ ...... แต่ก็ไม่ค่อยถูกใจอยู่ดี\n\nสรุปแล้ว ภาคนี้ไม่ได้รู้สึกสนุกขำฮาแบบไม่เบื่อเลยอย่างภาคแรก แต่มันก็สนุกในแบบฉบับของภาคนี้เท่าที่มันจะทำได้แล้วล่ะ ด้วยเทคนิคด้านภาพ งานดีไซน์สวยๆ เพลงเพราะ มุมกล้องเจ๋ง กับสาระที่สอดแทรกเข้ามา ก็เพียงพอที่จะทำให้ภาคนี้ เป็นอีกภาคที่ควรค่าแก่การดูในโรงฯ อยู่นะ\n\nปล. ภาค 3 ประกาศฉายแล้ว 17 มิถุนายน ปี 2016 นับถอยหลังรอเลย ฮ่าๆ\n"}
