{"movie_name": "Zootopia", "text": "เมื่อสัตว์มีวิวัฒนาการ Zootopia จึงถือกำเนิดขึ้น ซึ่งว่ากันว่าเป็นมหานครที่มีอารยะ และสัตว์ทุกตัวมีความเท่าเทียมกันในแทบทุกด้าน …จริงๆนะ\n\nบทถูกเขียนขึ้นมาได้ดีมาก และธรรมดาของการ์ตูนดีๆก็ต้องมีแง่คิดแฝงไว้ให้ได้เรียนรู้เสมอ …Zootopia ก็เช่นกัน\n\nZootopia พูดถึงความเท่าเทียมกันในสังคมโดยมีสัตว์ทุกชนิดเป็นตัวแทนของคนหลากหลายเชื้อชาติ หลากหลายศาสนา ซึ่งแน่นอนว่ามีความแตกต่าง แต่เราจะอยู่กันอย่างไรให้เกิดความสงบสุขอย่างมีสิทธิเท่าเทียมกัน\n\nสิ่งที่หนังนำเสนอคือ เรามักตัดสินคนตั้งแต่แว่บแรกที่เห็นว่าคนนี้ต้องนิสัยแบบนี้แน่ๆ คนนี้ต้องทำงานแบบนี้ไม่ได้แน่ๆ โดยไม่ได้เรียนรู้เลยว่าจริงๆแล้วเค้าเป็นคนยังไงหรือมีความสามารถแค่ไหน นอกจากนั้นยังมีอีกหลายต่อหลายประเด็นที่หนังพยายามจะนำเสนอ สอดแทรกลงไปเพื่อปลูกจิตสำนึก อย่างเช่น ความมีน้ำใจ การให้อภัย เป็นต้น\n\nแล้วก็มีการจิกกัดสังคมพอหลอมปากหอมคอ อย่างเช่นการเปรียบเทียบอาชีพต่างๆด้วยสัตว์ อย่างในตัวอย่างหนังก็เผยให้เห็นพนักงานที่ว่าการฯ เป็นตัวสล็อต เป็นต้น\n\nอ่านแล้วเครียดใช่มั้ย แต่เรื่องนี้สนุกมากเลยนะครับ สังเกตุเว็บรีวิวหลายเวบให้ 10 10 10 เลยทีเดียว ถึงแม้จะไม่ค่อยฮาเท่าไหร่ก็ตาม\n\nAnyone can be anything\n\n.\n\nเรื่องนี้เอาไป 74 คะแนน\n\n......................................\n\nที่มา http://wonnee.com/movie/review-zootopia-%E0%B8%99%E0%B8%84%E0%B8%A3%E0%B8%AA%E0%B8%B1%E0%B8%95%E0%B8%A7%E0%B9%8C%E0%B8%A1%E0%B8%AB%E0%B8%B2%E0%B8%AA%E0%B8%99%E0%B8%B8%E0%B8%81/\n\nแก้ไขข้อความเมื่อ 25 กุมภาพันธ์ 2559 เวลา 11:17 น."}
