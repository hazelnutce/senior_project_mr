{"movie_name": "ความลับนางมารร้าย", "text": "++++++เพิ่งมีโอกาสได้ไปดูภาพยนต์เรื่อง ความลับนางมารร้ายมาเลยอยากจะมาเล่าให้ฟัง ไม่สปอยล์นะ+++++++\n\nหนังเปิดตัวและดำเนินเรื่องค่อนข้างไว จะเล่าถึงพวกสาวๆที่ชอบท่องราตรีและล่าแต้มผู้ชาย บทของหนังเรื่องนี้อาจจะดูหลวมและโอเวอร์ไปซะหน่อยหนึ่งแต่ก็พอให้อภัยได้ ( ถ้าไม่คิดอะไรมากนะ) ภาพของหนังเรื่องนี้ค่อนข้างถ่ายออกมาได้สวย มุมกล้องดี หนังเรื่องนี้สามารถสร้างเสียงหัวเราะได้ตลอดทั้งเรื่อง (สำหรับ จขกท. นะ) ทำให้การดำเนินเรื่องไม่น่าเบื่อ มาที่บทของนักแสดงไล่ไปตั้งแต่พวก net idol สามารถสร้างสีสันเสียงหัวเราะได้มากอยู่เหมือนกัน การแสดงของแต่ละคนถือว่าอยู่ในระดับที่ใช้ได้ ไม่ได้แย่มาก มาพูดถึงตัวละครที่สำคัญที่สุดของเรื่องคู่พระนาง มิน พีชญา - อาเล็ก ธีรเดช\n\nอาเล็ก ธีรเดช - การแสดงดีขึ้นกว่าตอนคุณนายโฮอยู่มาก เชื่อว่าเป็นสเปคของใครหลายๆคน( จับตาฉากเต้นสาวบางโพของอาเล็กให้ดี เป้าเด้งมาก )\nมิน พีชญา - คนนี้ไม่พูดถึงไม่ได้เพราะบทเด่นที่สุดสำหรับนางมารร้ายตัวแม่อย่าง มิน การแสดงของมินถือว่าทำได้ดี และที่สำคัญมินเป็นผู้หญิงที่มีเสน่ห์มาก ฉากดราม่าก็เล่นได้ดี แต่อาจจะมีล้นๆบ้างในบางฉาก แต่ก็ทำให้ตัวละครดูน่ารักขึ้นมา เคมีกับอาเล็กนี่ก็เข้ากันได้อยู่ ( โดยเฉพาะฉากจบที่ฟินมาก )\n\n+++โดยสรุปหนังเรื่องนี้ยังมีจุดอ่อนอยู่ที่บท แต่ก็ได้ความน่ารักของพระนางและเน็ตไอดอลมาสร้างสีสัน และเสียงหัวเราะได้ ถ้าคุณเป็นเส้นตื้นและชอบหนังแนวรอมคอม หนังเรื่องนี้สร้างเสียงหัวเราะได้ไม่ยาก และสุดท้ายหนังเรื่องนี้ไม่เหมาะสำหรับพวกเส้นลึกและพวกคอหนังนะ+++\n"}
