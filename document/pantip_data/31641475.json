{"movie_name": "timeline จดหมาย-ความทรงจำ", "text": "ได้เวลาเขียนถึงหนังที่เพิ่งไปชมมา หนังไทยจากฝีมือคนเขียนบทอย่าง เกียรติ ศงสนันท์ และ อภิเชฐ กำภู ณ อยุธยา สานต่อเรื่องราวของความสัมพันธ์ผ่านจดหมายของคนรุ่นก่อนให้กลับมาโลดแล่นบนแผ่นฟิล์มอีกครั้ง โดยการปรับให้เข้ากับยุคด้วยความรักของวัยรุ่นแทนที่จะพูดเรื่องความรักของคนวัยทำงานอย่าง ‘The Letter’\n\n“Timeline จดหมาย ความทรงจำ”\n\nไม่เพียงจะเล่าไปถึงความรักระหว่างแม่กับลูก แต่ก็ยังขยายไปถึงความรักระหว่างคนวัยผู้ใหญ่ด้วยกันอีกด้วย ทำให้นี่เป็นรักที่ค่อนข้างซับซ้อนพอตัวทีเดียว\n\nมัท หญิงที่เลือกจะทำไร่อยู่ในชนบททางตอนเหนือของประเทศ ณ จุดที่เป็นดั่งความใฝ่ฝันของสามีที่เสียชีวิตไปแล้ว เฝ้าเลี้ยงดูลูกชายเพียงหนึ่งเดียวที่เกิดกับเขาจนถึงวัยอุดมศึกษา แทน เลือกที่จะเดินในทิศทางที่แม่ไม่ได้คาดหวัง คือ การออกไปค้นพบโลกที่กว้างกว่า ทิ้งแม่ไปเรียนมหาวิทยาลัยในกรุงเทพฯ ก่อจะได้พบกับ จูน เพื่อนร่วมรุ่นที่นิยมชมชอบแทนแต่ไม่อาจบอกความในใจ ด้วยเพราะเห็นว่าใจของแทนเฝ้าคิดถึงแต่ผู้หญิงรุ่นพี่อีกคน\n\n\nหนังเลือกที่จะหยิบส่วนเล็กส่วนน้อยของชีวิตประจำวันของคนมาบอกเล่าผ่านคนสองรุ่นไปพร้อมๆ กัน อีกทั้งยังเลือกที่จะเก็บสิ่งเหล่านั้นกลับมาเล่าอีกครั้ง เราจึงอาจเห็นเหตุการณ์ที่มักเกิดขึ้นสองหนในหนัง แต่อาจจะต่างที่เกิดกับบุคคลคู่ไหนและอยู่ในสภาวการณ์ใด\n\nนานแล้ว ที่เราไม่ได้เห็นหนังไทยทำให้เราได้รู้สึกแบบนี้\n\nอ่านเพิ่มเติม ที่นี่ครับ ^^ http://bit.ly/M7lyYU\n"}
