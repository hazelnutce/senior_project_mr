{"movie_name": "พี่ชาย My Bromnce", "text": "พี่ชาย\nMyBromance\n\nถึงแม้ว่าจะรู้สึกแปลกกับบทหนังในหลายจุด หรือ การแสดงที่ขาดๆเกินๆจนบางทีก็ไม่เป็นธรรมชาติ แต่ในท้ายที่สุดหนังก็สามารถเล่าเรื่องราวทั้งหมดออกมาได้อย่างครบถ้วนและสมบูรณ์ ถือว่า ก็ยังดีกว่าที่ตนเองนั้นมีอคติกับหนังตั้งแต่ได้ทราบข่าวเกี่ยวกับหนังจนกระทั่งได้ดูตัวอย่าง และถ้าเอาไปเปรียบเทียบกับหนังจากค่ายใหญ่หลายค่ายที่มีความพร้อมทั้งนักแสดงที่มีชื่อเสียง งานโปรดักชั่น หรือแม้กระทั่งทุน ก็อาจจะเล่าหนังออกมาได้ไม่น่าติดตามเท่าหนังเรื่องนี้ด้วยซ้ำไป\n\nไม่ใช่ว่าหนังเรื่องนี้มีบทหนังที่ดีพร้อม แต่เพราะมีแก่นเรื่องที่มั่นคง นั่นคือ ความรักความผูกพันของตัวละครเด็กวัยรุ่นทั้ง 2 คน และ ปัญหาหรือผลกระทบที่ตามมาจากความรักต้องห้ามของคนทั้งสอง ด้วยเหตุนี้จึงทำให้บทหนังมีความเข้มแข็งมากพอที่จะช่วยทำให้หนังออกมาน่าติดตามไปจนจบเรื่อง ท้ายสุด สิ่งที่สำคัญอย่างหนึ่งก็คือ การไม่ใส่มุกตลกหรือฉากตลกลงไปในหนังมากนักเพื่อตั้งใจเอาใจคนดูในวงกว้างที่มักจะชื่นชอบกับฉากตลกโปกฮาที่มักจะมีในหนังวัยรุ่นอยู่เสมอ นี่เป็นการแสดงให้เห็นว่า หนังมีความตั้งใจที่จะเล่าเรื่องที่ต้องการมากกว่าจะสร้างความบันเทิงคนดูด้วยมุกตลกงี่เง่าซึ่งมักเรียกแขกได้เสมอ\n\nอย่าที่บอกไปตั้งแต่ต้นเรื่องว่า มีหลายจุดอ่อน ที่เราคนดูจะรู้สึกได้ตลอดเวลาที่ดูหนังเรื่องนี้ ไม่ว่าจะเป็น บทพูดที่ไม่เป็นธรรมชาติ การแสดงที่ขาดๆเกินๆ รวมไปถึงมุมกล้องที่ยังแย่กว่าหนังจากค่ายใหญ่อีกหลายค่าย แต่ก็อยากเป็นกำลังใจให้กับหนังจากค่ายเล็กๆ ที่อาจจะไม่มีความพร้อมในด้านต่างๆสู้ค่ายใหญ่ได้ แต่มีความตั้งใจและมุ่งมั่นที่น่าชื่นชม\n\nเพราะหัวใจของหนังคือ เรื่อง\n\nขบเคี้ยวหนัง\n\n#พี่ชาย #MyBromance\n"}
