{"movie_name": "The Secret Life of Walter Mitty : ชีวิตพิศวงของงอลเตอร์ มิตตี้", "text": "ตั้งแต่ดูหนังของ เบน สติลเลอร์ มา ผมว่าเรื่องนี้ดีสุดแล้วล่ะ เหมาะสมแก่บุคลิก+วัยของเค้าจริงๆ ดูได้สนุกเพลิน ไม่มีช่วงเบื่อเลยจนหนังจบ หนังลื่นไหลสุดๆ เพลงก็เพราะ นักแสดงเล่นดี โดยเฉพาะพี่เบน ผมชอบโคตรเลยเล่นเรื่องนี้ ไม่เคยคิดว่าพี่แกจะเก่งขนาดนี้\n\nหนังเรื่องนี้ภาพสวยมากกกก แต่ละเฟรมนี้รู้สึกได้เลยว่า ผ่านการคิดมาอย่างดี เล่าเรื่องผ่านภาพก็ดีมีความหมาย คือไม่ได้ถ่ายมากะแต่สวยอย่างเดียวน่ะ ถ่ายภาพแบบอธิบายนามธรรมออกมาให้เข้าใจได้ดี\n\nฉากที่ชอบที่สุดและติดตา ฝังอยู่ในใจ (ไม่สปอยหรอกมั้ง เพราะมีในตัวอย่างชัดมาก) คือฉากที่ เบน เล่นสเก๊ตบอร์ด บนถนน เป็นฉากที่ชอบจริงๆ ทิวทัศน์สวย มุมกล้องสุดติ่ง เพลงเพราะ ท่าก็เท่ ดูแล้วอยากจะกลับมาทุบกระปุกเงินที่บ้าน แล้วออกไปท่องโลกบ้างจัง คิดวนเวียนอยู่ในหัวตลอดว่า \"เรามัวทำอะไรอยู่\" เป็นซีนที่เจ๋งมากสำหรับผมนะ\n\nหนังไม่ได้ดราม่าจัดนัก มีความน่ารักให้ขำ ให้ยิ้มกันเป็นระยะๆ ซึ่งผมว่า น้ำหนักกำลังดีเลยแหละ การดำเนินเรื่องก็กระชับไม่ยืดยาด น่าเบื่อ แต่กลับรู้สึก \"ลุ้น เอาใจช่วย และคาดเดายาก\" มันทำให้รู้สึกเหมือน หลุดออกจากโลกปกติ เข้าไปร่วมผจญภัยกับ มิตตี้ ด้วยเลย\n\nสำหรับผมเรื่องนี้จัดอยู่ในโซนหนังดี ควรค่าแก่การชม แต่ควรชมแบบปล่อยสมองโล่ง เพลินไปกับตัวละคร แล้ว \"ภาพ\" ในหนังมันจะกระแทกใจคุณ กระตุ้นคุณให้ \"รู้สึก\" เองแหละครับ\n\nปล.มีอยู่ 2-3 จุดที่ผมสงสัยแต่ไม่รู้จะหาคำตอบได้จากไหนเหมือนกัน\n\n\nแก้ไขข้อความเมื่อ 8 มกราคม 2557 เวลา 20:02 น."}
