{"movie_name": "The Hunger Games:Catching Fire", "text": "ว่าจะไม่ดูแล้วนะภาค 2 เนี่ย หลังจากที่ภาคแรก เล่นเอาผิดหวังและรู้สึกไม่สนุกเลย (จริงๆภาคแรกทำได้ดีมากครึ่งแรกของหนังนะ แต่หลังจากนั้นก็ไม่สนุกไปจนจบเลย) แต่ภาคนี้เพื่อนมันชวน บวกกับกระแสบอกว่า \"ดีกว่าภาคแรก สนุกกว่าภาคแรก\" ก็เลยลองซะหน่อยก็ได้ฟ่ะ\n\nหลังจากดูจบ ก็รู้สึกได้เลยว่า ต่างจากภาคแรกจริงๆครับ เพราะภาคแรกสนุกแค่ครึ่งแรก(ก่อนจะเริ่มแข่ง) แต่ภาคสองนี้ ไม่สนุกตั้งแต่ต้นยันจบเลย เย้ เน้นดราม่าหนักหน่วงแต่ออกแนวยืดยาด ยืดเยื้อ คือเข้าใจแล้วว่าเป็นอะไร แต่ก็ยังยืดๆ เนิบๆอยู่ จนมีความรู้สึกอยากตะโกนกลางโรงหนังเลยอ่ะว่า \"แข่งเกมซะทีสิโว้ยยย\" อึดอัดใจมาก แต่ก็ยังคิดอยู่ว่า \"ไม่เป็นไร คงจะบิ๊วให้เต็มที่ก่อนไปลุ้นต่อที่สนามแข่งเกม\"\n\nพอมาครึ่งหลัง(เริ่มแข่งเกม) ดูเหมือนจะดีขึ้นมานิดนึง หนังดูมีการเคลื่อนไหว ดูมีชีวิตชีวาขึ้น แต่ก็เพียงไม่ถึง 5 นาที จากนั้นก็เข้าสู่รูปแบบภาคแรกคือ ไม่ค่อยมีฉากต่อสู้กันเอง คำถามในใจคือ \"จะฝึกกันมาทำแมวอะไร\" บางตัวละครนี้โชว์ฝีมือเต็มที่ ตอนแข่งหายต๋อม บางตัวก็มีแยกเขี้ยวขู่ด้วยนะ น่ากลัวจุง\n\nจุดที่ดีที่สุดคือ เสื้อผ้า หน้า ผม กับ นางเอกนี่แหละ ที่ดูสวย ดูเริ่ดทุกฉาก จนเพื่อนผมอีกคนถามว่า นี้หนังแข่งเกมหรือหนังประกวดแฟชั่นโชว์\n\nผมคงไม่เหมาะกับหนังเรื่องนี้มากกว่า ผมไม่ได้บอกว่าเรื่องนี้ห่วย กาก อะไรเลยนะ สำหรับผมมันแค่ \"ไม่สนุก\" ก็เท่านั้นเอง\n"}
