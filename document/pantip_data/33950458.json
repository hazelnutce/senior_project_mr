{"movie_name": "Poltergeist โพลเตอร์ไกสท์ วิญญาณขังสยอง", "text": "ราวๆ ปี 1982 โลกฮอลลีวูดได้ทำความรู้จักกับหนังสยองขวัญเรื่องใหม่ที่ลือลั่นขวัญสยองจนต้องสร้างกันมาถึง 3 ภาค แถมยังเป็นผลงานการเขียนบทของคุณน้า Steven Spielberg เสียด้วย แบบนี้แล้ว มันจะไม่ให้มีรีเมกรีบูท มันก็ดูกระไรๆ อยู่\n\nเหลียวหันไปดูชื่อผู้กำกับ พบว่าเป็น Gil Kenan ที่หลายคนคงไม่คุ้นหูสักเท่าไหร่ แต่นี่คือผลงานการกำกับหนังยาวเรื่องที่สาม ต่อจาก City of Ember (2008) และ Monster House (2006) นั่นทำให้หลายคนเริ่มจะจับตามอง Poltergeist มากขึ้นในฐานะหนังสยองขวัญที่นำเรื่องดังในสมัยเก่ามาสร้างใหม่\n\n\nพล็อตของหนังเรื่องนี้ถ้าจะให้เล่ากันแบบง่ายๆ รวบรัดๆ มันก็คือเรื่องของครอบครัวๆ หนึ่งที่กำลังมีปัญหาด้านการเงิน แต่ก็เลือกจะย้ายบ้านมาอยู่ในหมู่บ้านที่มีแต่เหตุการณ์ประหลาดและสยองขวัญ เพราะดันเป็นหมู่บ้านที่สร้างทับสุสาน\n\nPoltergeist ในครึ่งแรกนั้นเล่นกับเสียงและภาพ ที่ทำให้คนจิตอ่อนต้องร้องกรี๊ดกร๊าดได้อยู่พอประมาณ น่าเสียดายที่หนังไม่ทำให้เราตื่นเต้นกับเรื่องราวของพวกเขาได้มากนัก ตกใจกับฉากตุ้งแช่ในครึ่งแรกอยู่ดีๆ หนังก็แอบแผ่วด้วยลีลาของหนังผจญภัยไซไฟสู้ผีจนความหลอนและสยองหดหาย มันได้เปลี่ยนสไตล์หนังจาก “สยองขวัญ”\n\nให้กลายเป็น “ระทึกขวัญ” ไปในแทบจะทันที\n\nPoltergeist วิญญาณขังสยอง | http://bit.ly/1CMtckR\n"}
