{"movie_name": "รีวิว หนังเรื่อง Inside Llewyn Davis", "text": "Inside Llewyn Davis\n\nให้ 8/10  ผลงานเขียนบทและกำกับของ Coen Brothers เรื่องราวที่อิงส่วนนึงมาจากเรื่องภายใน 1 อาทิตย์ของนักร้อง Folk ชื่อ Dave Van Ronk ที่อยู่ในช่วงตกอับสุดๆ  (แม้กระทั่งหน้าปกแผ่นเสียงยังเหมือนกันเป๊ะ เปลี่ยนแค่ชื่อนักร้อง และตัวนักร้องที่ยืน)\n\nลักษณะที่เด่นๆเลยของหนังเรื่องนี้ก็คือ มุมกล้องและภาพสวย มีเงา แสงสีตกกระทบ ออกโทนทึมๆมนๆฟุ้งๆครีมๆหน่อย สีภาพจะไม่ชัดเหมือนปกติที่เราดูทั่วๆไป ซึ่งค่อนข้างหน้าสนใจและน่าติดตาม (ตอนแรกอิชั้นคิดว่าคอนแทคเลนส์เป็นฝ้า  อิอิ ขอแอบแซวนิสนึง) และที่แน่นอนเพลงเพราะมากค่ะ  สำหรับอิชั้นแค่ไปชม 2 อย่างนี้ก็ถือว่าคุ้มแล้ว ไม่ต้องมีเนื้อเรื่องก็ยังได้ 5555\n\nในส่วนของเนื้อเรื่อง ก็ดำเนินๆไปแบบเรื่อยๆเอื่อยๆแบบชีวิตประจำวันของคนหาเงิน หางาน หาที่นอน และเรื่องซวยแล้วซวยอีกที่ไม่รู้เลยว่าต่อไปจะเป็นยังไง เหมือนคนไม่มีอนาคตที่เข้ากับสถานการณ์ของตัวละครเลยทีเดียว  มีตลกจิกกัดเล็กๆน้อยๆและเสียดสีแบบเบาๆ และขอชื่นชม Oscar Isaac (ตัวละครหลักของเรื่อง) เล่นได้ดีและร้องเพลงเพราะมากกกกกค่ะ\n\nSymbolic ที่สำคัญในเรื่องนี้ก็คือ เค้าเปรียบตัวละครหลักอย่าง Llewyn Davis ว่าเหมือนแมว ที่นิสัยตามสัญชาติญาณนั้นมักไม่หยุดนิ่งอยู่กับที่ แต่มักจะออกเดินทางผจญภัยไปเรื่อย อยู่ไม่ติดบ้าน  หยิ่งในศักดิ์ศรี ใครมาขวางมาขังก็ไม่อยู่ และไม่ว่าจะโดนปล่อยหรือหลงทางไปไหน แมวมักจะเดินทางกลับมาบ้านถูกเสมอ ซึ่งเปรียบได้กับชีวิตนิสัยส่วนตัวและเส้นทางดนตรีของลูวีน เดวิส นั่นเอง (แมวในเรื่องน่ารักมากกกกกก ><)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\n                                     "}
