{"movie_name": "รีวิว หนังเรื่อง The Kings of Summer", "text": "The Kings of Summer\nให้คะแนน 7/10 หนังแนว Coming-of-age (หนังที่มีตัวละครอยู่ในช่วงหัวเลี้ยวหัวต่อ ก้ำกึ่งเด็กกับวัยรุ่น หรือ ที่กำลังจะเติบโตเป็นผู้ใหญ่ ) เป็นหนังที่เข้าชิงรางวัล Grand Jury Prize ในเทศกาลหนัง Sundance ปี 2013\n\nเรื่องราวของเด็กชาย 3 คนที่เบื่อกับการอาศัยอยู่กับครอบครัวของตน จึงตัดสินใจชักชวนหนีออกจากบ้านไปสร้างบ้านในป่าอย่างเป็นเรื่องเป็นราว\n\nเป็นหนังที่มีการถ่ายภาพแสงสีเสียงสวยยยยย ดูแล้วสดชื่นให้ความรู้สึกว่าเป็น summer จริงๆ เหมือนไปเดินอยู่ในป่า ลุยทุ่งหญ้า สัมผัสดอกไม้ใบหญ้า แสงแดด ลมและฝนทั้งเดินลุยและแช่น้ำในลำธารที่เย็นเฉียบ (เว่อร์ไปป่ะ 555 เห้ย แต่จริงๆน้า ) เนื่อเรื่องเล่าเรื่องถึงช่วงเวลาดีๆของเด็กผู้ชายน่ารัก ๆ 2 คน กับเด็กผู้ชายที่ประหลาดๆคนหนึ่งที่ชื่อ บิอากิโอ (ไม่ใช่พระเอก) นอกจากหน้าตาประหลาดแล้ว ยังเล่นได้ประหลาดมากๆอีกต่างหาก แต่อย่างฮา เค้าคนนี้คือสีสัน สีนึงของหนังเลยหละ\n\nThe Kings of Summer เชื่อว่าเป็นอะไรที่โดนใจคนอเมริกันเกือบทุกคนแน่นอน เพราะทุกคนย่อมเคยและผ่านจุดนี้มาแล้ว อิชั้นเคยใช้เวลา 1 summer อย่างงี้เช่นกัน พอดูแล้วนึกถึงช่วงความสุขนั้นมาก และไม่เคยลืมเวลานั้นเลยหละ (อิชั้นเคยไปใช้ชีวิตอยู่ที่อเมริกา 1 ปี ช่วงอายุเท่ากะเด็กที่เล่นในหนังนี่แหละหนา มันส์ฝุดๆทำเหมือนในหนังนี่แหละ แต่ไม่ได้หนีออกจากบ้าน 555)\n\nแต่หากไม่ใช่คนอเมริกัน แต่เป็นคนไทยๆอย่างเราๆหละ ดูแล้วก็คงชอบเหมือนกัน เพราะมันน่าจะเป็นความฝันของเด็กเกือบทุกคนนะที่อยากจะใช้ชีวิตอย่างงี้ง่า (คิดไปเองคนเดียวหรือเปล่าหว่า)\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n                                    \nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker      \n"}
