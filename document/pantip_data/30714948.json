{"movie_name": "สารวัตรหมาบ้า", "text": "สิ่งที่ดึงดูดผมเข้าไปดู “สารวัตรหมาบ้า” ก็คือ ตัวอย่างหนังและโปสเตอร์ ที่ทำให้นึกไปถึงหนัง Thriller/Drama ในยุค 90 ที่ว่าด้วยการสืบสวนคดีปริศนาที่อาจเกี่ยวพันกับแวดวงตำรวจ โดยเฉพาะหนังเรื่องโปรดอย่าง L.A. Confidential\n\n\nสารวัตรหมาบ้าเล่าเรื่องราวของ สารวัตรวสันต์ (สมชาย เข็มกลัด) ในการคลี่คลายคดีฆาตกรรมเด็ก ซึ่งหนึ่งในนั้นเป็นถึงลูกสาวของรัฐมนตรี ขณะเดียวกันความลับที่ปกปิดมานานก็กำลังกลับมาเล่นงานเขา\n\n\n\nประเด็นหลักของสารวัตรหมาบ้าว่าด้วย “ผลของการปกปิดความจริง” และ “ผลของการกระทำที่ไร้ซึ่งความยับยั้งชั่งใจ”\n\n\nหนังเปิดเรื่องด้วยเสียงอึกทึกจากการยิงต่อสู้ที่ไม่ได้รับคำอธิบาย ก่อนที่จะได้รับการเฉลยในตอนสุดท้ายว่านี่คือที่มาที่ไปของเรื่องราวทั้งหมด\n\n"}
