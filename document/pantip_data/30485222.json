{"movie_name": "Spring Breakers 2013", "text": "เพิ่งดูจบมาเมื่อไม่กี่ชั่วโมงที่ผ่านมาครับ ภาษาผมอาจจะเข้าใจยากนิดหน่อย ไม่เข้าใจยังไงก็ขอประทานโทษด้วยครับ\n\nSpring breakers ได้เรท 18+ ที่ๆผมอยู่ครับ ทางโรงหนังตรวจค่อนข้างเข้ม ผมหน้าเด็กเขาเลยคิดว่าผมยังไม่ 18 555\nผมว่าถ้าเข้าไทยมีสิทธิว่าจะได้เรท 20+ เพราะ\n[Spoil] คลิกเพื่อดูข้อความที่ซ่อนไว้\n\nความคาดหวังก่อนไปดู อ่านเรื่องย่อหนังแล้วรู้สึกสนใจ รวมถึงดาราดังในวัยเด็ก (ที่ไม่เด็กแล้ว) อย่าง เซเลน่า โกเมซ กับ วาเนสซ่า ที่เป็นที่รู้จักกันค่อนข้างมาก แหวกบทบาทจากสาวน้อยน่ารัก วัยใส มาเล่นวัยรุ่นใจแตก\nคาดหวังไว้ว่าหนังจะต้องแซ่บ สนุก เปรี้ยว จี้ดจ้าด ฮาๆ\n\nแต่พอหลังดูรู้สึกมึนตึ้บไปหมดเลย ยอมรับว่าหนังเปรี้ยวจี้ดจ้าด ปาร์ตี้สนั่น สนุกดีครับ ผมชอบแค่ช่วงแรกๆเท่านั้น พอผ่านไปเรื่อย รู้สึกเริ่มเบื่อ ที่หนังตัดไปตัดมา พูดประโยคซ้ำๆหลายๆฉาก ดูแล้วไม่เข้าใจว่าหนังต้องการจะสื่ออะไร ดูช่วงแรกๆก็ชอบนะ ผมชอบการถ่ายทำ มุมกล้องมากๆเลย มันอาร์ตดีครับ แต่ดูไปเรื่อยๆแล้วเลี่ยนมากกกกก ไม่ไหว มึนหัวเลยครับ ตอนหลังๆดูแล้วรู้สึกอึดอัด อยากให้หนังจบเร็วๆ\n\nด้านดารา สาวๆทั้งสี่คนที่เด่นๆ ผมว่าดูในหนังหุ่นไม่ค่อยดีเท่าไหร่ แต่ก็โอเคอยู่ครับ ค่อนข้างโป้อยู่ครับ ใครอยากรู้ว่าใครถอดแค่ไหนก็ไปรอลุ้นนเอาเอง\nส่วนเจมส์ ฟรานโก้ แสดงได้สมบทบาทมาก จำแทบไม่ได้เลย แล้วก็ยอมรับด้วยว่าเขากล้าเล่นจริง มีอยู่ฉากนึงที่แอบตกใจว่ากล้าเล่นได้ยังไง\n\nโดยรวมหนังก็เพลินดีครับ อารมณ์แบบปาร์ตี้ สนุกๆ พร้อมกับการเล่นกล้อง ภาพที่ค่อนข้างอาร์ต แล้วหนังก็ค่อนข้างอาร์ตด้วย\nเพียงแต่ช่วงหลังๆของหนังไม่ค่อยชอบเท่าไหร่ ตอนจบก็นะ จบแบบเนี้ยหรอ?\nแอบเสียดายเงินนิดหน่อยแต่ก็โอเค ถือว่าดูฆ่าเวลาละกัน\nหนังแบบถ้าไม่ใช่แนว ระวังจะดูไม่สนุกนะครับ เพราะหนังออกจะอินดี้ อาร์ท นิดหน่อย\n\n"}
