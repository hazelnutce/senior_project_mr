{"movie_name": "รีวิวหนังเรื่อง Edge Of Tomorrow", "text": "Edge of Tomorrow\n\nให้ 8/10 หนังแอคชั่นไซไฟ เรื่องราวของทหารคนหนึ่งที่อยู่ๆก็ต้องมามีวงจรการใช้ชีวิตเพียง 2 วันในการรบกับเอเลี่ยน ที่ตายแล้วก็กลับมายังจุดเริ่มต้นของการรบใหม่เรื่อยๆซ้ำไปซ้ำมาอยู่อย่างนั้น กำกับโดย Doug Liman จากเรื่อง The Bourne Identity (2002) และ Mr. & Mrs. Smith (2005) และหนังถูกสร้างมาจากหนังสือนิยายญี่ปุ่นที่เขียนโดย Hiroshi Sakurazaka เรื่อง All You Need Is Kill ค่ะ\n\nในตอนแรกอิชั้นก็ไม่ค่อยอยากจะดูเพราะหลังๆนี้ไม่ค่อยปลื้มกับการแสดงของทอม ครูส สักเท่าไหร่ และคิดว่าเรื่องจะคล้ายๆ Source Code แต่เมื่อดูแล้วเหตุการณ์และสถานการณ์ในเรื่องต่างออกไป จึงทำให้หนังทั้งเรื่องเป็นหนังเรื่องใหม่ที่ไม่ซ้ำกับ Source Code จนลืมความคิดแรกก่อนที่จะดูไปเลย แต่ทว่า main Idea ของหนังก็ยังคงเหมือนกันนี่แหละค่ะ คือการวนเป็นหลูบซ้ำแล้วซ้ำเล่า\n\nภาพในหนังจะออกฟ้าๆแบบเป็นฝ้าๆมีฝุ่น (ตอนแรกคิดว่าคอนแทคเลนส์หมดอายุ 555) แต่ดูไปเรื่อยๆก็จะเริ่มชิน แอคชั่นมันส์ CG เยี่ยม มีมาตั้งแต่ต้นเรื่องจนจบ มุกตลกทำงานได้ดีมาก ในส่วนของดราม่าที่ไม่ได้มีเยอะแต่ถือว่าทำได้โอเคเลย ประเด็นของเรื่องหนักแต่ทำออกมาได้ในสัดส่วนพอเหมาะ คือไม่หนักหรือเบาจนเกินไป คนดูลุ้นพอประมาณและไม่เครียดกับหนังจนเกินตัว... ชอบนางเอก รวมๆแล้วหนังสนุกค่ะ\n\nปล. นี่เป็นการให้คะแนนจากความคิดเห็นส่วนตัวเท่านั้น ซึ่งแต่ละคนมีมุมมอง ความชอบ ความคิดต่างกัน ซึ่งเมื่อคุณไปดูแล้วคุณอาจจะชอบหรือไม่ชอบก็ได้ค่ะ (แค่รักการดูหนังและอยากจะแชร์เลกเปลี่ยนความเห็นให้คนชอบดูหนังมาคุยกัน ไม่มีอะไรถูกหรือผิด ทุกคนไม่จำเป็นต้องมีความคิดเห็นเหมือนกันค่ะ)\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n"}
