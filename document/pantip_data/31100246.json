{"movie_name": "Review หนังเรื่อง About Time", "text": "About Time\n\nให้คะแนน 9/10 หนังรัก Romantic Comedy คู่รัก ที่จะเรียกได้ว่าเราชอบที่สุดในปีนี้เลยก็ว่าได้ เขียนบทและกำกับโดย Richard Curtis ผลงานเก่าที่เคยเขียนและกำกับเองก็คือหนังเรื่อง Love Actually ในปี 2003 แต่เค้าเคยเขียนและทำ Screenplay หนังมาหลายเรื่องมากแบบดีๆเจ๋งๆทั้งนั้น เช่น Nothing Hill (1999), Bridget Jones's Diary (2001) และ War Horse (2011) เราชอบทุกเรื่องเลยอ่า โดยเฉพาะ War Horse นี่หนังดีมาก น้ำตาแตกท่วมจอเลยยยยยย\n\nAbout Time เป็นเรื่องราวเกี่ยวกับชายหนุ่มที่สามารถเดินทางข้ามเวลาได้ ซึ่งเขาได้ใช้มันเพื่อตามหาความรัก นำแสดงโดย Domhnall Gleeson อาจดูไม่หล่อ หน้าจืดไปหน่อย แต่ดูไปดูมาเดี๋ยวเค้าจะน่ารักเอง (ดูแล้วนึกถึงพระเอกในเรื่อง Ratatouille…อาจจะรู้สึกไปเองคนเดียว?)\n\nส่วนนางเอกคือ Rachel McAdams นางเล่นมาหลายเรื่องทั้ง Mean Girls (2004), Sherlock Holmes (2009), Midnight in Paris (2011) และเรื่องอื่นๆอีกมากมาย แต่สำหรับเราติดภาพนางในเรื่อง Mean Girls มากๆๆ ดูแล้วแบบเกลียดจริงๆ 555 แต่ในเรื่อง About Time นี่โคตรตกหลุมรักเลย คนอะไรไม่รู้ ผู้หญิงด้วยกันเองยังรักเลย\n\nเป็นหนังที่ทำให้หัวใจพองโต แล้วยิ้มแก้มปริได้ทั้งเรื่อง แถมยังทำให้หัวเราะออกมาได้เป็นระยะๆ (ตลกแต่ไม่ได้ตลกแบบมุขหนังไทย ที่ยิงๆกันแบบตลกคาเฟ่ แต่ตลกแบบธรรมชาติ) เป็นหนัง Feel good มาก ชอบ Bill Nighy ที่รับบทเป็นพ่อ หนังภาพสวย เพลงเพราะ ดีไปซะหมด แต่มีอยู่จุดนึงไม่ค่อยชอบ แต่ไม่บอกหรอก หุหุ (เดี๋ยวไปดูก็จะรู้เอง) สรุปเป็นหนังที่น่ารักมาก รับรองไม่มีผิดหวัง ถ้าคุณไม่ไปดูนี่ถือว่าพลาดมาก บอกเลย...\n\nสามารถอ่าน Review หนังเรื่องอื่นๆได้ที่เพจ Movies Stalker ค่ะ  https://www.facebook.com/MoviesStalker\n                                   \nแก้ไขข้อความเมื่อ 12 ตุลาคม 2556 เวลา 13:51 น."}
