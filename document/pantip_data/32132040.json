{"movie_name": "The Raid 2 ฉะ! ระห้ำเมือง", "text": "1. เนื้อเรื่องกว้างกว่าเดิมไม่ได้อยู่ในตึก การดำเนินเรื่อง ขาดๆ เกินนิดหน่อยแต่ถือว่ามันเป็นน้ำจิ้มที่เติมให้ฉากบู๊น้ำแดงกระจายเต็มได้พอดิบพอดี\n\n2. ที่เห็นจะๆ ไม่ได้ตาฝาดไปคือมีคนปิดตาไม่กล้าดูในฉาก ปะชะดะ บางฉากส่วนตัวผมนั่งดูตัวเกร็งเป็นครั้งแรกในรอบหลายปี อารมณ์อยากฆ่ากันให้ตายทั้งเป็นกันไปข้างในหนังมันมีมากกว่าภาคแรก\n\n3. หนังคาดเดาบางส่วนไม่ได้กล้าที่จะเดินเรื่องไปนอกลู่พิมพ์นิยม\n\n4.สาวค้อนฟ้อนเงี้ยวขโมยซีนมากและออกมาบู๊ก็ไม่ได้ดูเบาๆ เลยความโหดก็ระดับต้นๆ  ด้วยดูเบื้องหลังเธอฝึกมาหกเดือนเพื่อการนี้\n\n5. ฉากขับรถที่เห็นในตัวอย่าง มันสุโค่ยจนผมกลัวว่าจะดูฉากคอมพิวเตอร์กราฟฟิคแล้วกลายเป็นหนังครอบครัวไปเลย\n\n6. บางฉากบู๊มันเหมือนยาวนานมากแต่พอออกจากโรงมาแอบดูคลิ๊ปหลุดมามันแค่ไม่กี่นาทีเท่านั้น เพราะมันลุ้นจนลืมเวลา\n\n7. ควรใช้ชื่อไทยว่าต้มยำกุ้ง เพราะมันมีครบทุกรสในหนังจริงๆ\n\n8. พันธมิตรพากย์ดีแต่ผมว่าไม่เหมาะกับเรื่องนี้เพราะสำเนียงตัวละครที่พูดอินโดผมดูมาจากภาคแรก มันดูเคร่งขรึมและดุดัน\n\n9. คริสโตเฟอร์ โนแลน คุณได้รับ  Easter egg  แล้วจากหนังเรื่องนี้\n\n5 ดาวสำหรับคอหนังบู๊ไม่ควรพลาดครับ\n\nแก้ไขข้อความเมื่อ 31 พฤษภาคม 2557 เวลา 21:59 น."}
