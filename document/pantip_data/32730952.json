{"movie_name": "Fury (2014)", "text": "ส่วนตัวรู้สึกเสียดายมากๆที่ครึ่งแรกของหนังอุตส่าห์นำเสนอภาพของสงครามโลกครั้งที่สองได้อย่างโหดเหี้ยมทารุณประหนึ่งหนังสงครามระดับตำนานของผกก. Sam Peckinpah อย่าง Cross of Iron แต่ครึ่งหลังของหนังดันสับเกียร์ไปเป็นหนังโปรอเมริกา โปรความกล้าหาญของทหารอเมริกันจนความดีงามของครึ่งแรกหายไปหมดเลย\n\nแต่เอาเหอะ ยังไงเราก็ไม่ได้เสียตังค์มาดูหนังเรื่องนี้เพื่อที่จะเอาเนื้อหาสาระอะไรมากมายอยู่แล้ว แต่เราเสียตังค์มาดูรถถัง รถถัง และก็รถถัง ซึ่งหนังก็ตอบสนองความต้องการของคนดูในส่วนนั้นได้อย่างยอดเยี่ยม ฉากสงครามของหนังเรื่องนี้มันทำออกมาดีจริงๆ สมจริงและดุเดือดเลือดพล่านทุกฉาก ดูแล้วหวนนึกถึงอารมณ์ตอนดูฉากยกพลขึ้นบกใน Saving Private Ryan เป็นครั้งแรก ประโยคที่ Brad Pitt พูดกับ Logan Lerman ในเรื่องว่า “It will end, soon. But before it does, a lot more people have to die.” นั่นแหละคือแก่นแท้ของหนังเลย แมร่งฆ่ากันทั้งเรื่อง ระเบิดกระจุย เศษสมองนาซีสาดกระจาย และคนดูอย่างกูก็รู้สึกสะใจเป็นอย่างยิ่งที่สุด\n\nแต่กระนั้นก็ต้องขอชมว่านักแสดงของหนังเล่นดีกันทุกคนนะ(ใช่แล้ว แม้แต่ Shia LaBeouf ก็เล่นดี) เพียงแต่จุดแข็งของหนังมันคือฉากสงครามไง พอหนังตัดเข้าฉากสนทนาระหว่างตัวละครทีไรความน่าสนใจมันจะลดหวบทุกที\n\n8.0/10\n\nป.ล. แอบดีใจแทน Logan Lerman ที่หลังจากหมดเวรหมดกรรมกับแฟรนไชส์ Percy Jackson แล้ว(รึเปล่า?)เจ้าตัวก็ได้รับเล่นแต่บทในหนังดีๆมาตลอด (The Perks of Being a Wallflower, Noah, Fury ฯลฯ)\n\n\n\nตัวอย่างหนัง\n\n\nอย่าลืมแวะเข้าไปเยี่ยมเยียมเพจคุยเรื่องหนัง/เพลง/เกม/การ์ตูน/ทีวีซีรี่ส์แบบจิปาถะแบบตามใจตัวเองของผมกันนะครับ >>> https://www.facebook.com/appleoneoone\n\nแก้ไขข้อความเมื่อ 18 ตุลาคม 2557 เวลา 20:43 น."}
