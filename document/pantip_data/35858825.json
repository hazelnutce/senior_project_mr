{"movie_name": "Fantastic Beasts and Where to Find Them", "text": "Fantastic Beasts and Where to Find Them (ไม่สปอยเนื้อหาสำคัญ)\n.\nเรื่องราวการผจญภัยของ นิวท์ สคามันเดอร์ นักสัตววิทยากับการตามล่าสัตว์ลึกลับที่หายไปในโลกแห่งเวทมนตร์ เขียนบทภาพยนตร์โดย J.K. Rowling และกำกับภาพยนตร์โดย David Yates (Harry Potter and the Order of the Phoenix (2007), Harry Potter and the Half-Blood Prince (2009), Harry Potter and the Deathly Hallows: Part 1 (2010) และ Harry Potter and the Deathly Hallows: Part 2 (2011)\n.\nภาพยนตร์ Spin-Off ที่มีเนื้อเรื่องแยกออกมาและเป็นเหตุการณ์ที่เกิดขึ้นก่อนเนื้อหาในภาพยนตร์ชุด Harry Potter ด้วยผลงานการเขียนบทของ J.K. Rowling และผู้กำกับเจ้าเก่า David Yates ทำให้ตัวหนังมีกลิ่นอายของภาพยนตร์ชุด Harry Potter อยู่อย่างเต็มเปี่ยม อีกทั้งยังมีเรื่องราวและจุดเชื่อมโยงที่หลากหลายและน่าทึ่งมาก ด้านเนื้อหามีความเรียบง่ายด้วยการบอกเล่าถึงการผจญภัยของ นิวท์ สคามันเดอร์ ตัวละครหลักนักสัตววิทยาที่ตามล่าสัตว์ลึกลับที่หายไปในช่วงยุคศษวรรษที่ 19 และการเดินทางในพื้นที่ใหม่ฝั่งอเมริกา ซึ่งเป็นจุดเริ่มต้นและเชื่อมต่อก่อนที่จะขยายเรื่องราวที่กว้างขึ้น ด้านงานภาพมีความแฟนตาซีสวยงามเกินจินตนาการ อีกทั้งตัวหนังยังแทรกประเด็นแฝงไว้พอสมควรทั้งด้านสภาพความเป็นอยู่ของผู้คนในยุคนั้น ระบบทุนนิยม และ Feminist นอกจากด้านเนื้อหาแล้วยังมีเหล่านักแสดงที่สามารถขับเคลื่อนเรื่องราวได้อย่างยอดเยี่ยม ไม่ว่าจะเป็นมุกฮาๆ ความน่าค้นหา และคาแรกเตอร์ที่มีจุดเชื่อมโยงของเนื้อหาในภาพยนตร์ชุดนี้ ถือว่าเป็นจุดเริ่มต้นของการเปิดโลกแห่งเวทมนตร์อีกครั้งที่น่ามหัศจรรย์และตื่นตาตื่นใจจริงๆครับ\n.\nMy Score : 9.5/10\n\n"}
