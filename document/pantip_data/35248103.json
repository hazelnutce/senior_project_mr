{"movie_name": "High Strung", "text": "ตอนดูตัวอย่างก็ อืมม ถ้ามีเวลาจะไปดูนะ แถมจังหวัดที่ผมอยู่มีไม่กี่รอบ เวลาไม่ได้ทั้งนั้น\nแต่แล้วฟ้าก็เป็นใจ ฝนตก เลยต้องหาที่หลบฝน เลยได้ดูเลย แถมดูคนเดียวอีก ไม่มีคนดูเลยไปดูพี่น้องเต่ากันหมด\nเห็นไม่มีคนพูดถึงเลย ผมเลยมารีวิวให้ฟังกันครับ\n\nเนื้อเรื่อง : เกี่ยวกับนักดนตรีและนักเต้นครับ แน่นอนก็เหมือนเดิม ๆ มีตัวเอก นางเอก หาทีม มีเพื่อน ลงแข่ง\n              และแน่นอนรู้อยู่แล้วว่าผลสุดท้ายจะเป็นเช่นไร เรื่องนี้พระเอกเป็นนักไวโอลิน ส่วนนางเอกเป็นนักเรียนบัลเล่ต์ครับ\n              ส่วนเพื่อน ๆ ก็เป็นนักเต้นพวกสตรีท ตอนแรกกะว่ามันจะไปด้วยกันได้มั้ย ดู ๆ ไป เออใช้ได้แหะ\n              มีฉากชวนให้นึกถึงโหมโรงที่ดวลระนาดกันด้วย 555\n\nเพลง    : เพลงแดนซ์ในหนัง ผมไม่คุ้นสักเพลง แต่นักเต้นก็พาผมให้สนุกได้ ไม่ได้แปลกตาจากเรื่อง step up เท่าไหร่\n            แต่ถือว่าใช้ได้กว่าที่คิดทีเดียว\n\nนักแสดง : พระเอก บางฉากดูแสดงแข็ง ๆ ไปหน่อย ยิ่งฉากเล่นไวโอลิน แต่โดยรวมก็ดูหล่อนะ มีสเน่ห์ดี กับบุคลิกนิ่ง ๆ\n              ส่วนนางเอกสวยเลยครับ ยิ่งตอนเต้นนี่นางดูมีสเน่ห์มากทีเดียว หุ่นสวยงามเหมือนนักบัลเล่ต์เลย หนุ่ม ๆ ต้องลองไปดูครับ\n              เพื่อนนางเอก เป็นรูมเมท คนนี้แนวสาวเอเซียครับ หน้าสวย ตาคม น่ารักดี\n              กลุ่มเพื่อน ๆ นักเต้น พยายามให้เห็นว่ามีแคแรคเตอร์ แต่ก็ไม่ค่อยโดดเด่นเท่าไหร่\n              ตัวร้าย เห็นหน้าก็รู้ครับไม่ใช่พระเอกแน่ ๆ\n\nโดยรวม : ถือว่าดูได้ ดูสนุกครับ ทั้งที่ไม่ค่อยรู้จักเพลง ไม่ค่อยอินกับเสียงไวโอลิน แต่ดูแล้วไม่เสียดายตั๋วครับ\n             วันนี้ยิ่งเป็นมูฟวี่เดย์ จัดเลยครับ ถ้าไม่รู้จะดูเรื่องไหน แนะนำ ๆ หนุ่ม ๆ ดูนางเอกผมว่าคุ้มแหละ\n\nปล.เสียงไวโอลินนี่เวลาสูง ๆ บางคนอาจจะเสียวฟันกันได้นะครับ\n"}
