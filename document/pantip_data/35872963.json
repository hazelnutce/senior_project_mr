{"movie_name": "A Monster Calls", "text": "A Monster Calls (ไม่สปอยเนื้อหาสำคัญ)\n.\nภาพยนตร์สร้างจากนวนิยายขายดีในชื่อเดียวกัน ผลงานการเขียนของ Patrick Ness เรื่องราวสุดลี้ลับอัศจรรย์ของเด็กชายวัย 13 ปี ที่พยายามรับมือกับการถูกเพื่อนกลั่นแกล้งในโรงเรียน และการช่วยเหลือแม่ที่ป่วยเป็นมะเร็งระยะสุดท้าย กระทั่งค่ำคืนหนึ่งเขาได้พบกับสัตว์ประหลาดต้นไม้ยักษ์ที่นำพาเข้าไปในดินแดนเหนือจินตนาการ ที่ที่เขาจะได้พบกับการเรียนรู้และเปลี่ยนแปลงโลกแห่งความจริงไปตลอดกาล กำกับภาพยนตร์โดย J.A. Bayona (The Orphanage (2008) และ The Impossible (2012))\n.\nภาพยนตร์ดาร์คแฟนตาซีที่อัดแน่นและอบอวลไปด้วยความเจ็บปวด เรื่องราวของเด็กหนุ่มที่ต้องแบกรับปัญหาอันหนักอึ้งไว้มากมาย ตัวหนังมีเนื้อเรื่องที่เรียบง่ายแต่ถ่ายทอดปรัชญาของชีวิตผ่านเรื่องราวสุดมหัศจรรย์ได้อย่างลึกซึ้งและตรงไปตรงมา งานภาพ CG และการตัดต่อซาวด์ประกอบนั้นยอดเยี่ยมมากๆ อีกทั้งบทบาทการแสดงของน้อง Lewis MacDougall นั้นก็ยอดเยี่ยมไม่แพ้กัน สามารถถ่ายทอดทุกสภาวอารมณ์ของตัวละครและแบกรับความหนักอึ้งของเนื้อเรื่องและตัวหนังได้อย่างน่าทึ่ง แม้เนื้อหาภายในเรื่องค่อนข้างเรียบง่าย แต่ข้อคิดและปรัชญาที่ได้นั้นช่างขมขื่น เจ็บปวด แต่สวยงามจริงๆครับ\n.\nMy Score : 9.0/10\n\n"}
