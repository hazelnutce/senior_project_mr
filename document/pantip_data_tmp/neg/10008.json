{
    "movie": "จันดารา ปัจฉิมบท",
    "text": "ส่วนที่ติดมากๆคือ การแสดงของนักแสดงหลายท่าน เบอร์มันไม่เท่ากันครับ หลายท่านแสดงได้ดีสมกับหนัง เช่น คุณหลวง และคุณบี๋ (ญาญ่า หญิง) แต่หลายคนแสดงล้นออกมาจนกลายเป็นละครเวที หลายคนแสดงเป็นละคร และอีกคน ผมไม่รู้จะเรียกว่าแสดงแบบไหนดี กับการแสดงที่ต้องพากษ์ทับให้ตรงปาก ดูแล้วอึดอัดมากๆ อีกส่วนที่ดูจะไม่ค่อยราบรื่นคืออารมณ์ของหนังครับ บางช่วงหนังพาเราหม่น เครียด กดดัน แต่อีกเดี๋ยวก็ผ่อนคลาย สบาย แล้วก็กดดันอีก สลับไปมา จริงๆช่วงกลางไปถึงท้าย อยากให้กดให้มันหม่น เครียด พอถึงจุดสำคัญหลายฉาก มันจะได้มืดหม่นสมกับสิ่งที่เกิดขึ้นมากกว่านี้ครับ"
}