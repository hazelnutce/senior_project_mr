{
    "movie": "ทองสุก13",
    "text": "ด้านเนื้อเรื่องและบทของหนังเรื่องนี้ พัฒนามาได้เจ๋งครับ เดาทางได้ยาก คุณเอกสิทธิ์ ไทยรัตน์ ไม่เคยทำให้ผมผิดหวังเมื่อเป็นผู้เขียนบทหนัง (ถ้าไม่โดนเปลี่ยนตอนจบอย่าง Who are you หรือกำกับเองอย่าง หลุด 4 หลุด - เกรียนล้างโลก) ขอชื่นชมครับ ในเรื่องของผี ต้องยอมรับว่าจากที่หนังผีมีมากมายหลากหลาย ทั้งไทย ฝรั่ง ญี่ปุ่น จีน เกาหลี ฯลฯ รูปแบบของผีก็ย่อมมากมาย ซึ่งเป็นไปได้ที่แม้จะคิดขึ้นมาใหม่ได้เอง แต่ไปเหมือนกับในหนังเรื่องใดที่เคยมีมา ดังนั้นผมขอไม่บ่น หากบางฉากจะดูคล้ายใน The Exorcist หรือใน Evil Dead ไปบ้าง ในด้านการหักมุม ซึ่งเป็นประเพณีนิยมของหนังผีไทยนั้น หนังเรื่องนี้ทำได้น่าประทับใจมากครับ ฟิน อิ่ม สำหรับคอหนังผีหักมุมน่าจะชอบแน่ๆ"
}