{
    "movie": "Unknown",
    "text": "ด้านการเล่าเรื่อง  หนังทำได้กระชับและลุ้นระทึกดี  เริ่มต้นเรื่องจะมีการเล่าสลับฉากระหว่างเมืองใหญ่ที่ตัวร้ายกำลังหลบหนีจากการตามล่าของ FBI ด้วยวิธีการต่างๆ  ตัดสลับกับการสืบสวนของคณะนายอำเภอต่อความไม่ชอบมาพากลภายในหมู่บ้านอันแสนสงบสุขของตน  โดยมีการขึ้นเวลาให้ดูทุกครั้งที่มีการตัดสลับฉาก  เพื่อให้ได้รู้ว่าเรื่องราวที่เกิดขึ้นทั้งหมดมันใช้เวลาไม่นาน  ไล่เป็นไทม์ไลน์กันเลยทีเดียว(ในเมืองออกแนวซิ่งระห่ำ  นอกเมืองออกแนวสืบสวน)  ซึ่งทำให้หนังดูไม่น่าเบื่อ ทั้งหมดส่งผลให้หนังเรื่องนี้ดูเป็นหนังสูตรสำเร็จของหนังแอ็คชั่นร่วมสมัย(จะว่าเป็นหนังสมัยก่อนก็เกินไป)  คือมันเป็นหนังบู๊ฝรั่งคลาสสิคที่บูชาครูอยู่ไม่น้อย  แต่ก็สอดแทรกมุกใหม่ๆ สำหรับฉากแอ็คชั่นอยู่พอสมควร "
}