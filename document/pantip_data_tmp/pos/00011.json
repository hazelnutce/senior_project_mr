{
    "movie": "Zero Dark Thirty",
    "text": "ไฮไลท์ที่ไม่พูดถึงคงไม่ได้ก็คือ Operation Neptune Spear ตอนท้ายเรื่องนั่นเองครับ ภาพปฏิบัติการในเวลากลางคืนออกมาสมจริงมาก ไม่มีดนตรีประกอบ เสียงในฉากล้วนมาจากธรรมชาติ มืดเป็นมืด แสงน้อยเป็นแสงน้อย เข้าใจว่าไม่ได้มีการจัดแสงช่วยด้วยครับ ขั้นตอนปฏิบัติภารกิจก็ถอดยุทธวิธีหน่วยซีลมาเลยครับ และหนังยังเพิ่มความสมจริงด้วยการให้คนดูอยู่ในโหมด Night Visions เหมือนสายตาหน่วยซีลในบางฉาก ยังไม่นับว่ามุมกล้องที่ถ่ายทอดความกดดันออกมาได้อย่างยอดเยี่ยม ทำให้คนดูรู้สึกเหมือนเดินตามหลังหน่วยซีลต้อย ๆ ครับ"
}